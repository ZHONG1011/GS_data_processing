ข้อมูลตัวละคร
Barbara นั้นเป็นซิสเตอร์แห่งโบสถ์ Favonius Church ขณะเดียวกันก็เป็นไอดอลที่เหมือนกับ แสงสว่างแห่ง Mondstadt  "ขอแค่ให้เห็น Barbara อารมณ์ก็ดีขึ้นแล้ว"...คำพูดเหล่านี้เป็นคำพูดที่คุ้นหูใน Mondstadt  ในความเป็นจริง ไม่ใช่แค่อารมณ์เท่านั้น บาดแผลหรือความเหนื่อยล้า ทางร่างกาย ก็สามารถให้เธอรักษาได้  ทุกคนรู้ดีว่า Barbara นั้นสามารถใช้ "วิชั่น" ของธาตุน้ำ ปลดปล่อยเวทมนตร์ ที่สุดยอดออกมาได้  แต่ในใจของ Barbara นั้นเวทมนตร์ที่มหัศจรรย์ที่สุดมีเพียง "ความขยันในการลงมือทำ" เท่านั้น
เรื่องราวของตัวละคร 1
ภายในตัวเมืองของ Mondstadt นั้น ผู้คนล้วนแต่ชื่นชอบในตัว Barbara  จริง ๆ แล้วในตอนแรกนั้น เสียงเพลงของ Barbara นั้นช่างแปลกประหลาด ถึงขั้นทำให้คนรู้สึกไม่คุ้นชินเลย ทีเดียว  เพราะว่าเพลงที่นิยมใน Mondstadt มาตลอดนั้น ส่วนใหญ่ล้วนเป็นเพลงพื้นบ้านที่ ถูกแต่งโดยนักกวีทั้งนั้น  ดีที่ Mondstadt นั้นมีจิตวิญญาณแห่ง "อิสรเสรี" ทำให้ผู้คนชื่นชอบในสิ่งใหม่ ๆ สามารถหล่อหลอมร่วมกันและ เพลิดเพลินไปกับ "ประเพณีเดิม"  เมื่อผู้คนยอมรับเพลงของเธอแล้ว ก็ค่อย ๆ ได้รับพลังชีวิตจากเธอ ถึงขั้นเริ่มที่จะเรียนร้องเพลง  "คุณ Albert ไม่ต้องร้องแล้ว! เพลงที่คุณร้อง มันเพี้ยน"
เรื่องราวของตัวละคร 2
แต่ว่า Barbara นั้นกลับอยู่ในอารมณ์ที่สับสนกับ ผลลัพธ์อย่างนี้  หน้าที่ของไอดอลนั้นคือการทำให้ ทุกคนรัก ซึ่งถ้าหากมองจากมุมนี้แล้ว ถือว่า Barbara ทำได้ดีมาก  ทางเลือกของเธอนั้นก็ไม่ได้ ถือว่าผิด  ...แต่ว่าหากมองในอีกแง่หนึ่ง การเป็นไอดอลนั้นต้องบรรเทา ความเหนื่อยล้าออกไปจากหัวใจ ของทุกคนได้ด้วย แล้วเธอทำแบบนั้นได้จริง ๆ งั้นเหรอ?  เธอร้องเพลงให้แก่ Glory ผู้ตาบอดฟังและปลอบโยนว่าคนรักของเธอที่จากไปไกลนั้นจะต้องกลับมาอย่างแน่นอน; เธอร้องเพลงให้แก่ Anna ผู้ซึ่งกำลังป่วยและให้พรว่าอาการ ป่วยของเธอนั้นจะต้องหายไปแน่  แต่ว่าเมื่อเพลงของเธอจบลงแล้ว รอยยิ้มบนใบหน้าของพวกเขาก็ หายไปในเวลาไม่นาน  Barbara นั้นจึงตกอยู่ในความสับสน
เรื่องราวของตัวละคร 3
ตั้งแต่ Barbara ยังเล็กนั้นเธอก็เป็นเด็กที่ร่าเริง สดใสมาก โดยถึงแม้ว่าจะซุ่มซ่ามไปบ้างและ ทำอะไรก็มักจะล้มเหลว แต่เธอก็มักจะมีกำลังใจที่จะลอง ทำใหม่อีกครั้งอยู่เสมอ  "คนคนนั้น" ที่ต่างกันอย่างสิ้นเชิงกับ Barbara ซึ่งก็เป็นพี่สาวของเธอนั่นเอง ผู้ซึ่งผู้คนกล่าวถึงว่าเป็น "เป็นความภูมิของตระกูล"  พี่สาวที่โตมาด้วยกันนั้นราวกับ คำอธิบายของคำว่า "ยอดเยี่ยม" ในพจนานุกรม ไม่สามารถเข้าถึงได้  แรงจูงใจของ Barbara ในตอนเริ่มนั้นแท้จริงแล้วไม่ได้ ยิ่งใหญ่อะไร เพียงแค่ต้องการจะเอาชนะพี่สาว ตัวเองสักครั้งเท่านั้นเอง  แต่ไม่ว่าจะเป็นวิชาดาบหรือ วิชาเรียน เธอก็ล้วนแต่ไม่สามารถเทียบกับ พี่สาวของเธอได้เลย  Barbara ผู้ซึ่งเปรียบดั่งแสงอาทิตย์ ก็ยังอดไม่ได้ที่จะท้อแท้  "ความขยันคือเวทมนตร์ที่วิเศษที่สุด...แต่ในเวลาที่ความขยันนั้นใช้ไม่ได้ผล ถ้าอย่างงั้นควรจะต้องทำไงดีนะ?"
เรื่องราวของตัวละคร 4
Barbara นั้นไม่เคยคิดเลยที่จะยอมแพ้  หรือพูดได้ว่าความแน่วแน่ของเธอนั้นทำให้พ่อของเธอ "พระราชาคณะ" Seamus Pegg ยังต้องประหลาดใจ  Barbara มอบ "เวลาแห่งความพ่ายแพ้" ให้แก่ตัวเองเพียงแค่สามสิบวินาที  ซึ่งหลังจากเวลาผ่านไป สามสิบวินาทีแล้ว ไม่ว่าอย่างไรก็จะต้องกลับมามีเรี่ยวแรงที่จะสู้ต่อไปให้ได้  "เนื่องจากฉันไม่เก่งในการต่อสู้ งั้นฉันจะคอยสนับสนุนคนที่ทำอย่างนั้นได้ละกัน!"  ภายใต้การชี้นำของคุณพ่อของเธอ ในที่สุด Barbara ก็กลายเป็นผู้รักษา  ไม่ว่าจะเป็นผู้ป่วยหรือคนที่ได้รับ บาดเจ็บ ความใจดีของ Barbara นั้นเป็นเหมือนดั่งกับแสงสว่าง  จากความหวังที่ "อยากจะได้รับการยอมรับ จากทุกคน" นั้นได้เปลี่ยนเป็นความปรารถนาที่ "อยากจะช่วยเหลือผู้คน" โดยที่แม้แต่เธอเองก็ยังไม่ทันรู้ตัว
เรื่องราวของตัวละคร 5
"ขอบคุณ" นี่คือคำที่ Barbara ได้ยินบ่อยที่สุด  เมื่อเธอรู้สึกหลงทางและสับสน เมื่อนั้นก็จะมีคนมากุมมือของเธอ โดยทันที  "มีเธอคอยอยู่ข้างๆ ทำให้ฉันรู้สึกดีขึ้นมากเลย"  สำหรับ Barbara แล้ว ใบหน้ายิ้มแย้มของผู้คนนั้นถือเป็น ของขวัญที่มีค่าที่สุด  เพราะฉะนั้น ยามที่นวดขาที่เจ็บอยู่กลางดึก หรือยามที่ดื่มชาแอพริคอทเพื่อ แก้เจ็บคออยู่นั้น Barbara ล้วนนึกถึงทุกคนที่ให้ความ ปรารถนาดีกับเธอ  "ภายใต้แรงใจจากทุกคน... ฉันจะสู้ต่อไป!"  ยิ่งไปกว่านั้น รอยยิ้มเหล่านั้นไม่แน่อาจจะเป็น หลักฐานของความแข็งแรง...บางที เสียงเพลงน่าจะช่วยรักษาผู้คน ได้จริงๆ  พูดถึงพี่สาวที่ต้องการจะเอาชนะให้ได้ การกลายเป็นที่รักของคน Mondstadt ก็ไม่ได้ทำให้เธอลืมเลือนไป แต่แค่เก็บไว้ในส่วนลึกของหัวใจเท่านั้น  "หากว่าสามารถเปลี่ยนให้ยอดเยี่ยมกว่านี้ได้ บางทีอาจจะช่วยแบ่งเบาภาระพี่สาวได้บ้างนะ"  "เธอคิดของเธอแบบนี้  เฮ้ๆ Barbara ลุยเลย!"
นิตยสารไอดอลของ Alice
"ไอ...ดอล?"  ครั้งแรกที่ Barbara ได้ยินคำแปลก ๆ คำนี้ใบหน้าของเธอเต็มไปด้วยความสงสัย  "สิ่งที่ผู้คนควรบูชา ไม่ใช่เทพเจ้าทั้งเจ็ดของโลก หรอกเหรอ?"  "ไม่ใช่แค่นั้นหรอก" หนึ่งในสมาชิกเก่าของสมาคม Hexenzirkel แม่มด Alice ผู้เจอคนมานับหมื่นเอ่ยว่า "อ่านนี่แล้วเธอจะเข้าใจ"  จากนิตยสารไอดอลที่ไม่รู้ว่ามาจากโลกใดเล่มนี้ Barbara ก็ได้รู้ว่ามีอาชีพแบบนี้อยู่ เนื้อหาของงานคือพยายามทำตัวให้เป็นที่ชื่นชอบของทุกคน  ไอดอลที่ดีไม่เพียงแค่เก็บเกี่ยว ความสุข ความปลื้มใจเท่านั้น แต่ยังต้องสามารถเยียวยาจิตใจ ผู้คนได้ด้วยการร้องเพลงและเต้นรำ  Barbara ฝึกซ้อมเพลงใหม่ซ้ำแล้วซ้ำเล่า ในที่สุดเธอก็พบว่าความสุขของเธอมาจากรอยยิ้มของผู้คนนั่นเอง  ต่อมามีอยู่วันหนึ่ง Alice ได้บอกกับ Barbara ด้วยสีหน้าเศร้า ๆ ว่าดูเหมือนแผนการสร้าง "ไอดอลกรุ๊ปแห่ง Teyvat" จะถูกยกเลิก แต่การแสดงของ Barbara เริ่มเป็นที่รู้จักใน Mondstadt แล้ว  "เฮ้อ...เหลือแค่ฉันคนเดียวแล้วสินะ...งั้น ความหมายของไอดอล ให้ฉันเป็นคนแสดงให้เห็นเอง ก็แล้วกัน!"  วันนี้ Barbara ก็แอบฝึกซ้อมเพลงใหม่ด้วย ความมุ่งมั่นตั้งใจ
วิชั่น
ตอนที่ Barbara ได้รับวิชั่นนั้น เธอไม่ได้ทำเรื่องยิ่งใหญ่อะไรเลย  ตอนนั้นเธอเพิ่งจะเข้าสู่โบสถ์ ได้ไม่นาน และกำลังดูแลเด็กที่ไข้ขึ้นสูง คนหนึ่งอยู่  ไม่ว่า Barbara จะกล่อมยังไง เด็กน้อยก็ร้องไห้ไม่หยุด  มีคนบอกว่า เขาทานยาแล้วแต่ก็ไม่สามารถ บรรเทาความคิดถึงที่เขามีต่อ ครอบครัวได้  ยังมีคนพูดอีกว่า ร้องเพลงให้เด็กน้อยฟังสิ เขาจะได้ดีขึ้น  ตอนนั้น Barbara ไม่เคยร้องเพลงมาก่อน แต่ในเวลาแบบนี้เธอจะถอยไม่ได้  ต่อให้ไม่เคยร้องเพลงมาก่อน เธอก็ไม่มีทางทอดทิ้งเด็กน้อยที่ ต้องดูแลได้ลงคอ  Barbara เลยอุ้มเด็กที่ไข้ขึ้นสูงคนนี้ขึ้น และเริ่มร้องเพลงกล่อมเด็กเพลง เดียวที่เธอพอจะจำได้  ตอนแรกเธอร้องได้ไม่คล่องสัก เท่าไหร่ แม้แต่เนื้อร้องยังหลงลืม ๆ เลยทำได้แค่ฮัมเพลงทำนอง เพลงเบา ๆ  เด็กน้อยเริ่มสงบลงบ้างแล้ว เธอจึงร้องเพลงนี้ต่อไป ไม่รู้ว่าร้องไปกี่รอบแต่ร้องซะจนคอแห้งเลยทีเดียว และแล้วเด็กน้อยก็หลับไปใน อ้อมแขน Barbara เพลียมากจนเธอพิงกำแพงและ ผล็อยหลับไป  เช้าวันต่อมา เมื่อเธอตื่นขึ้นก็พบว่าเด็กน้อยไข้ลดลงแล้ว บางทีอาจเพราะเสียงเพลงของเธอ หรืออาจจะเป็นเพราะวิชั่นที่ตกลงมาในมือเธอเมื่อไหร่ก็ไม่รู้  แต่ Barbara ไม่ได้สนใจในเรื่องนี้มากนัก รอยยิ้มของเด็กน้อยทำให้เธอหัวใจพองโตและมีความสุข  "ใช้เสียงเพลงรักษาทุกคน"... วิชั่นของ Barbara เกิดจากความฝันที่เรียบง่ายแต่อ่อนโยนนี้นั่นเอง
