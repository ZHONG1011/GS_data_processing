Crimson Witch of Flames
ได้รับโบนัสความเสียหายไฟ 15%
ปฏิกิริยาโอเวอร์โหลด, ติดไฟ และเบ่งบาน สร้างความเสียหายเพิ่มขึ้น 40% ปฏิกิริยาระเหย, ละลาย สร้างความเสียหายเพิ่มขึ้น 15% โดยที่ภายใน 10 วินาที หลังจากใช้สกิลธาตุ เอฟเฟกต์เซ็ต 2 ชิ้น จะเพิ่มขึ้น 50% ซึ่งเอฟเฟกต์นี้ จะซ้อนทับได้สูงสุด 3 ครั้ง
Witch's Flower of Blaze
ดอกไม้ที่ครั้งหนึ่งถูกสัมผัสโดยแม่มด ผู้ที่ครั้งหนึ่งฝันว่าจะเผาอสูรทั้งโลกนี้ให้สิ้นไป ไฟอันไร้ชื่อของมันจะให้ความอบอุ่นกับผู้ที่สัมผัสมัน
 ในแง่ของสายพันธุ์แล้วเป็นเพียงดอกไม้ธรรมดา ๆ ที่หาได้ทั่วไป แต่กลับสามารถต้านทานไฟของ Crimson Witch of Flame ได้  หายนะที่เกิดขึ้นในศตวรรษที่แล้ว ได้พรากคำสัญญาทั้งหมดที่หญิงสาวมีไปจนหมด คนที่รัก, อดีตและอนาคตอันรุ่งโรจน์นั้นล้วนแตกสลาย  จากควันและเถ้าถ่าน Crimson Witch of Flame ได้ถือกำเนิด และความเจ็บปวดทั้งหมดก็ถูกแผดเผาไปด้วยไฟ แต่ดอกไม้ดอกนี้ไม่เคยไหม้ มันยังคงมีชีวิตอยู่อย่างนุ่มนวลและชุ่มชื้น บางทีทั้งความทรงจำอันเจ็บปวดและงดงาม อาจจะเป็นเหมือนเหรียญสองด้านของเธอ
Witch's Ever-Burning Plume
ขนนกที่ครั้งหนึ่งถูกสัมผัสโดยแม่มด ผู้ที่ครั้งหนึ่งฝันว่าจะเผาอสูรทั้งโลกนี้ให้สิ้นไป ไฟของมันจะยังคงแผดเผาไปชั่วนิรันดร์
 ขนนกที่มีไฟลุกไหม้ตลอดกาล ไม่ว่าไฟจะลุกไหม้มานานแค่ไหน มันก็จะยังคงเป็นอย่างนั้นอยู่ตลอดไป  เพราะเธอเลือกเส้นทางของไฟจากนรก ทุกแห่งหนที่เธอเดินผ่านนั้นจึงถูกทิ้งไปเพียงแต่ขี้เถ้า แม้ว่าไฟของเธอจะแผดเผากับอสูรที่ทำร้ายคนเท่านั้น แต่เมื่อเห็นแสงไฟสว่างขึ้นอยู่ไกล ๆ ผู้คนต่างพากันปิดประตูหน้าต่าง ขับไล่ Crimson Witch of Flame แต่สิ่งเหล่านี้ไม่ได้ทำร้ายเธอแต่อย่างใด  จะต้องมีคนคอยแผดเผาความเจ็บปวดทั้งหมดให้หายไป จากนั้นจึงจะเกิดความหวังใหม่ขึ้นมาได้... เธอคิดเช่นนั้น ไม่จำเป็นต้องเข้าใจ ไม่ต้องการความสะดวกสบาย และไม่ต้องการความเห็นอกเห็นใจจากใคร สิ่งเดียวที่สามารถเข้าใจแม่มด Crimson Witch of Flame ได้นั้นมีเพียงนกที่อยู่ข้าง ๆ ของเธอ 
Witch's End Time
ตัวจับเวลาที่ครั้งหนึ่งเคยถูกใช้โดยแม่มด ผู้ที่ครั้งหนึ่งเคยฝันว่าจะเผาอสูรทั้งโลกให้สิ้นไป สิ่งที่ไหลเวียนอยู่ภายในมันนั้นคือไฟที่แม่มดทุ่มเทตลอดหลายปี
 อุปกรณ์ครัวขนาดเล็กที่มีของเหลวความร้อนสูงไหลเวียนช้า ๆ อยู่ภายใน ว่ากันว่าเป็นวิญญาณชั่วร้ายที่หลอมละลาย  เมื่อครั้งแม่มดเพลิงยังเป็นเพียงหญิงสาว ก่อนที่หายนะจะมาถึง ก่อนที่จะต้องเดินทางไกล นาฬิกาน้ำแบบพิเศษ การเดินหนึ่งสัปดาห์นั้นเท่ากับเวลาที่เธอต้องการเรียนที่สถาบัน เมื่อถึงเวลาที่การนับถอยหลังสิ้นสุดลงและเธอก็กลับไปที่บ้านเกิดของเธอ เจ้าของดั้งเดิมของมันได้กลายเป็นเหยื่อของหายนะนั้นไปแล้ว  นี่คือจุดสิ้นสุดของหญิงสาวและการเริ่มต้นของการทำลายล้างของ Crimson Witch of Flame จนกว่าอสูรทั้งหมดในโลกและความทุกข์ทรมานที่เกิดจากอสูรทั้งหมดในโลกจะหมดไป 
Witch's Heart Flame
โกศพ่นไฟที่ถูกทิ้งไว้โดยแม่มด ผู้ที่ครั้งหนึ่งเคยฝันว่าจะเผาอสูรทั้งโลกให้สิ้นไป ไฟในโกศเผาไหม้ไปชั่วนิรันดร์เช่นเดียวกับเจ้านายของมัน
 ขวดแก้วใสที่มีไฟเหลวไหลเวียนอยู่ข้างใน จนถึงวันนี้เทคนิคการทำไฟเหลวนี้ได้หายไปนานแล้ว  Crimson Witch of Flame ผู้เดินทางไปบนแผ่นดินโลกและแผดเผาเหล่าอสูรให้เป็นเถ้าถ่าน ว่ากันว่าเธอเสียสละร่างกายมนุษย์ของเธอเพื่อกลายเป็นศูนย์รวมของไฟเหลวด้วยตัวเอง  ถึงแม้จะเป็นเธอ แต่ครั้งหนึ่งก็เคยเป็นหญิงสาวมาก่อน เคยมีทั้งความรักและความคิดถึงต่อใครบางคน จนกระทั่งไฟได้แผดเผาทุกส่วนที่สวยงามและละเอียดอ่อนของหัวใจของหญิงสาวไปจนหมด จากนั้นเธอถึงกลายเป็นแม่มดที่ประวัติศาสตร์ไม่อยากแม้แต่จะบันทึก 
Witch's Scorching Hat
หมวกที่ครั้งหนึ่งถูกสวมโดยแม่มด ผู้ที่ครั้งหนึ่งฝันว่าจะเผาอสูรทั้งโลกนี้ให้สิ้นไป ปีกของมันกว้างซะจนบดบังการมอง เห็นของเธอเลย
 หมวกแม่มดทรงแหลมแบบดั้งเดิมที่มีปีกกว้าง สามารถทำให้แม่มดดูน่าเกรงขามและน่ากลัวได้ตามที่เธอต้องการ  ในฐานะ Crimson Witch of Flame แล้ว หมวกขนาดใหญ่นี้สามารถตัดความยุ่งเหยิงโดยรอบออกไปได้ มันเป็นวิธีที่ทำให้เธอสามารถฝึกฝนทักษะไฟของเธอเมื่อครั้งยังเป็นแม่มดฝึกหัด  ในการต่อสู้ เธอไม่จำเป็นต้องให้ความสนใจกับอสูรที่สลายตัวไปในเปลวเพลิง เมื่อมองไปในน้ำ ก็ไม่จำเป็นต้องเห็นหน้าของตัวเองที่ไหม้เกรียมจากควันและเปลวไฟ นี่คือวิธีที่แม่มดยังคงแผดเผาไปเรื่อย ๆ อย่างไม่ลืมหูลืมตา 
