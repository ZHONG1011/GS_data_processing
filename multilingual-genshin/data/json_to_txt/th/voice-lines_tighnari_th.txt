พบกันครั้งแรก...
สวัสดี ฉันชื่อ Tighnari เป็นหัวหน้าเจ้าหน้าที่พิทักษ์ป่าของป่า Avidya รับผิดชอบในการรักษาระบบนิเวศป่าฝนและความปลอดภัยทางเท้า ถ้าคุณเพิ่งเข้ามาที่นี่เป็นครั้งแรก ฉันแนะนำให้อ่าน "คู่มือเอาตัวรอดในป่า Avidya" ให้ละเอียดถี่ถ้วนก่อน แล้วเน้นอ่านที่บท "วิธีแยกแยะเห็ดที่กินได้กับเห็ดพิษ" ด้วยล่ะ
แชท - ที่คั่นหนังสือใบไม้
แค่เอาใบไม้มากดไว้ระหว่างแผ่นกระดาษที่แห้ง ก็จะได้ที่คั่นหนังสือที่ทั้งสวยงามและใช้งานง่าย
แชท - ทำผิด
ไม่ต้องกลัวการทำผิดหรอกนะ การทำผิดเองก็เป็นขั้นตอนนึงในการเรียนรู้เหมือนกัน
แชท - คุณค่าของความรู้
คุณค่าของความรู้ เอาเงินทองมาวัดไม่ได้หรอกนะ
ในเวลาที่ฝนตก...
ฉันชินกับสภาพอากาศแบบนี้แล้วล่ะ แต่คุณกางร่มไว้จะดีกว่านะ
ฟ้าหลังฝน...
หางของฉันเคลือบด้วยน้ำมันสกัดจากพืชเพื่อกันน้ำ แค่ฉันเขย่าก็แห้งแล้วล่ะ
ในเวลาที่ฟ้าผ่า...
หวา เสียงฟ้าผ่าดังจัง! ฮือ สะเทือนจนปวดหัวไปหมด
ในเวลาที่หิมะตก...
อากาศแบบนี้หายากนะเนี่ย! นี่ คุณหนาวมั้ย? ถ้าหนาวคุณซุกมือคุณไว้ในขนหางของฉันได้นะ
ในเวลาที่ลมพัดแรง...
หู! ...หูโดนพัดจนพลิกด้านแล้วเนี่ย
ในเวลาที่อยู่ในทะเลทราย...
...ร้อนจัง ...ภายใต้ดวงอาทิตย์ที่ร้อนระอุขนาดนี้ ต่อให้เป็น Mist Flower ก็ต้องละลาย ...เอ แต่คิดดูดีแล้ว ก็ไม่น่าแฮะ ฮ่าฮ่าฮ่า... เฮ้อ...
อรุณสวัสดิ์...
ฟังนั่นสิ! มันเป็นเสียงของน้ำค้างยามเช้าที่ร่วงหล่นจากปลายใบไม้น่ะ
สวัสดีตอนเที่ยง...
ระหว่างพักกลางวัน ฉันชอบนั่งบนต้นไม้ จ้องมองแสงแดดที่เล็ดลอดออกมาจากรอยแยกของกิ่งไม้ บางทีไม่ระวังก็เผลอหลับไปก็มี... ฮ่าฮ่า
สวัสดีตอนเย็น...
สวัสดีตอนเย็นนะ ฉันกำลังเตรียมตัวไปดูพืชพันธุ์ที่เรืองแสงตอนกลางคืนอยู่น่ะ ไปด้วยกันมั้ย?
ราตรีสวัสดิ์...
คุณนอนเถอะ ฉันจะเฝ้าเอง จะได้จดบันทึกการลาดตระเวนป่าของวันนี้ด้วย
เกี่ยวกับตัว Tighnari เอง - มืออาชีพ
เมื่อก่อนฉันเรียนอยู่ที่ภาควิชาชีววิทยา เอกพฤกษศาสตร์ เดิมทีอาจารย์ที่ปรึกษาของฉันอยากให้ฉันอยู่สอนต่อที่สถาบันหลังจากเรียนจบ แต่พูดตามจริงเลยนะ ฉันชอบการทำการวิจัยแบบอิสรเสรีมากกว่า อีกอย่างการดำเนินงานบางเรื่องของทางสถาบันมันไม่น่าชื่นชมเท่าไหร่ ยังดีที่ตอนนั้นอาจารย์ที่ปรึกษาไม่ได้บังคับอะไร... แต่ต่อให้เขาบังคับก็คงไม่มีประโยชน์อะไรหรอก
เกี่ยวกับตัว Tighnari เอง - เผ่าพันธุ์
จริง ๆ แล้วมีคนจำนวนไม่น้อยที่คิดว่าเผ่าพันธุ์ของฉันนั้นมีนิสัยแปลกแยก แต่ก็ไม่ผิดหรอกนะที่พวกเขาจะคิดแบบนี้ คนในเผ่าพันธุ์ของฉันมีจำนวนน้อยมาก แล้วส่วนใหญ่ก็เป็นนักวิชาการ ก็เลยมักจะวิ่งวุ่นอยู่กับการทำงานวิจัย ปีปีนึงแทบจะไม่ได้เห็นหางกันเลยล่ะ อย่างพ่อของฉันที่เป็นนักกีฏวิทยา ช่วงนี้ดูเหมือนว่าจะทำการวิจัยวิวัฒนาการของแมลงในสมัยโบราณและสมัยใหม่ในทะเลทราย ฉันก็คงไม่ได้ไปร่วมด้วย จะพูดไปก็น่าเสียดายอยู่เหมือนกัน แต่ว่าฉันไม่ค่อยถนัดรับมือกับแสงแดดจ้าสักเท่าไหร่ พอตากแดดนาน ๆ ก็จะเวียนหัวหน้ามืด
เกี่ยวกับเรา - การคบหา
ฉันคิดว่าวิธีที่ดีที่สุดสำหรับคนที่จะรู้จักกันคือการใช้เวลาร่วมกันให้มากขึ้น วิธีอื่นใช้ไม่ได้จริงหรอก ดังนั้นไม่ต้องรีบแนะนำตัวเอง กาลเวลาจะเป็นคำตอบของทุกอย่างเอง
เกี่ยวกับเรา - เพื่อน
คุณถามว่าพวกเราถือว่าเป็นเพื่อนกันรึเปล่างั้นเหรอ? ทำไมเหรอ เรื่องพวกนี้ต้องมีการรับรองอย่างเป็นทางการด้วยเหรอ? งั้นคุณก็รีบเอา "ใบรับรองการเป็นเพื่อน" ของคุณออกมาเร็วเข้าสิ ฉันจะต้องเซ็นชื่อบนนั้นน่ะ
เกี่ยวกับ "วิชั่น"...
ฉันจำได้ว่าตอนเด็ก ๆ เคยอธิษฐานไว้ว่าถ้าโชคดีได้มี "วิชั่น" ก็ขอให้ได้เป็นวิชั่นธาตุไม้ แต่ว่าในตอนนั้นไม่ได้ทำไปเพราะงานวิจัยหรอกนะ แต่ฉันแค่อยากสร้างเถาวัลย์ ปีนขึ้นไปบนที่สูงเพื่อเก็บผลไม้กินน่ะ
ต้องการจะแชร์อะไร - Aranara
ฉันเคยได้ยินเกี่ยวกับสิ่งมีชีวิตนี้มานานแล้วล่ะ แต่กลับไม่เคยเห็นมันด้วยตาของฉันเองเลย บางครั้งก็มีเสียงดังกรอบแกรบขึ้นในป่า แต่พอฉันเข้าไปใกล้มันก็หายไปซะแล้ว แบบนี้ก็ดีเหมือนกันนะ อย่างน้อยมันก็รู้วิธีป้องกันตัวเอง ดีกว่าพวกนักผจญภัยโง่ ๆ ที่ขึ้นไปทักทายเสือดาว Avidya เป็นไหน ๆ เลยล่ะ
ต้องการจะแชร์อะไร - Karkata
คุณไม่ต้องกังวลเรื่อง Karkata หรอกนะ ฉันไปแจ้งเจ้าหน้าที่มาตราที่ฉันรู้จักไว้แล้วล่ะ ว่า Karkata เป็นผู้ช่วยในงานวิจัยของฉัน ถ้าจะทำอะไรกับเขา ต้องมาถามฉันก่อน... อืม เป็นอะไรไปเหรอ ดูเหมือนว่าคุณจะกังวลเกี่ยวกับมันมากเลยนะ งั้นลองไปเลือกเรียนวิชาที่ภาควิชาทฤษฎีธาตุดูมั้ย? แบบนั้นต่อให้วันใดวันนึงฉันไม่อยู่ คุณจะได้ดูแลมันต่อไปได้
ข้อมูลที่น่าสนใจ...
คุณรู้รึเปล่า? พืชมันมีวิชาพรางตัวด้วยล่ะ บางชนิดจะเลียนแบบแมลงหรือพวกนก เพื่อข่มขู่ศัตรูตามธรรมชาติ, บางชนิดก็สร้างเหยื่อดึงดูดให้สัตว์ชนิดอื่นแพร่กระจายเกสรดอกไม้ให้กับตัวเอง, บางชนิดก็เป็นผู้ล่า ที่ใช้กลิ่นหอมหรือน้ำหวานล่อลวงให้เหยื่อมาติดกับ... พอพูดถึงตรงนี้แล้ว รู้สึกว่าจะไม่ได้มีแค่พืชแฮะที่ทำแบบนี้
เกี่ยวกับ Collei...
ตอนที่เด็กคนนี้ถูกนำมาครั้งแรก จะบอกว่าไม่รู้หนังสือเลยก็ว่าได้ แต่ว่านั่นไม่ใช่ปัญหาใหญ่อะไร เพราะเธอขยันขันแข็ง, จริงจัง และมีการพัฒนาขึ้นอย่างรวดเร็ว แต่ว่าหนทางอีกยาวไกลกว่าจะถึงเป้าหมายในการได้เรียนรู้ทักษะทางการแพทย์อย่างลึกซึ้ง บางครั้งเธอก็กดดันตัวเองมากเลยล่ะ... เอ่อ ถ้าคุณมีโอกาสก็ช่วยเธอหน่อยก็แล้วกันนะ? ถือว่าคนที่เป็นอาจารย์อย่างฉัน ขอร้องคุณก็แล้วกัน ขอบคุณมาก
เกี่ยวกับ Cyno...
คุณอยากเจอ Cyno เหรอ? งั้นฉันขอพูดอะไรแย่ ๆ ไว้ก่อนเลยนะ การที่ถูกเขาไล่ล่าเพราะเรื่องการงานนั่นเป็นเรื่องที่โชคร้ายมากเลยล่ะ เจ้าหน้าที่มหามาตรามีภาระงานที่ยิ่งใหญ่มาก ในวันปกติเจอตัวยากมาก แต่ว่าบางครั้งเขาจะไปแอบเฝ้าดู Collei ที่ Gandharva Ville ต่อให้เขาไม่อยากให้ใครเจอตัว แต่ฉันก็ฟังออกว่านั่นคือเขาน่ะ
เกี่ยวกับ Alhaitham...
ระวัง Alhaitham ไว้ด้วยนะ อ๊ะ ไม่ใช่เพราะว่าเขาเป็นคนไม่ดีอะไรหรอก แต่ว่าเวลาเขาทำเรื่องอะไรมักจะถูกเหตุผลครอบงำอยู่เสมอ ก็เลยมีจุดที่ทำให้คนธรรมดาทั่วไปยอมรับไม่ค่อยได้น่ะ ถ้าไม่เชื่อก็ไปดูเพื่อนร่วมห้องของเขาก็ได้นะ ถูกเขายั่วโมโหบ่อยยิ่งกว่าพวก Anemo Slime ซะอีก
เกี่ยวกับ Kaveh...
Kaveh เป็นสถาปนิกชื่อดังของ Sumeru ซึ่งผลงานชิ้นเอกคือวัง Alcazarzaray อันโดดเด่นอันนั้นน่ะ ในตอนแรกที่เขาออกแบบและสร้างมันขึ้นมา เขาก็ยังมาถามฉันนะว่ามีไม้ประดับอะไรที่เหมาะสมแนะนำบ้างรึเปล่า แต่ไม่รู้ว่าไปทำยังไงเข้า หลังจากที่สร้างวังเสร็จ เขากลับทำให้ตัวเองต้องติดหนี้ก้อนโต ตอนนี้เขาได้รับความช่วยเหลือจาก Alhaitham รุ่นน้องของเขาที่ให้เขาพักอาศัยอยู่ในบ้านด้วย นี่... ควรจะพูดว่าโชคดี.. หรือว่าโชคร้ายดีล่ะเนี่ย...
เกี่ยวกับ Dori...
นายท่าน Sangemah Bay ที่มีชื่อเสียงโด่งดัง ก็คือ Dori นั่นแหละ ที่ฉันรู้จักเธอก็เป็นเพราะว่ามีการวิจัยครั้งหนึ่งที่จำเป็นต้องใช้วัสดุที่หาได้ยากมาก และมีเพียง Dori ที่มีช่องทางการซื้อลึกลับเท่านั้นที่จะหามันมาได้ แล้วก็... อย่าถามฉันเลยนะว่าซื้ออะไรจากเธอ แล้วก็อย่าถามด้วยว่าตอนนั้นกำลังทำงานวิจัยเรื่องอะไรอยู่
เกี่ยวกับ Layla...
DATA NOT FOUND
เกี่ยวกับ Lisa...
เคยได้ยิน Cyno พูดว่ารุ่นพี่ของเขาคนนี้เป็นอัจฉริยะที่หาตัวได้ยาก มีทั้งความรู้และมีความสามารถ แต่น่าเสียดายที่กลับไปที่ Mondstadt ตั้งนานแล้ว หรือว่าในตอนที่เธอกำลังศึกษาเรียนรู้ จะไปเจอกับด้านที่ทำให้ผู้คนสะพรึงกลัวของ "ความรู้" เข้ากันนะ
เกี่ยวกับท่านหญิงน้อย Kusanali...
ในตอนที่ฉันเรียนอยู่เคยได้ยินคำพูดแบบนี้: "ประวัติศาสตร์ของพืช ก็คือประวัติศาสตร์ของดินแดนแห่งพืช" บางทีผู้พูดอาจไม่ได้ตั้งใจ แต่ฉันมักจะรู้สึกว่าข้อความนี้มีความหมายที่ลึกซึ้งไปกว่านั้น ถ้าวันนึงฉันได้เจอกับท่านเทพแห่งพฤกษาน้อย เธอจะอธิบายเหตุผลให้ฉันฟังมั้ยนะ?
อยากรู้เกี่ยวกับ Tighnari - 1
คุ้นชินในการใช้ชีวิตในป่าฝนรึยัง? ฉันแนะนำให้สอดส่องถนนทั้งหกสาย, หูฟังเสียงรอบทิศทาง, ระวังเรื่องความปลอดภัย แล้วก็ถ้ามีปัญหาอะไรก็อย่าลืมไปสอบถามเจ้าหน้าที่พิทักษ์ป่าล่ะ
อยากรู้เกี่ยวกับ Tighnari - 2
เฮ้อ บางทีก็อิจฉาพวกที่ไม่เข้าใจอะไรเลย แต่ก็ยังกล้าทำนั่นทำนู่นไปมั่วซั่ว ในโลกของพวกเขา "ปาฏิหาริย์" คงเกิดขึ้นได้ทุกที่สินะ?
อยากรู้เกี่ยวกับ Tighnari - 3
เพื่อที่จะทำให้การดูแลป่า Avidya ดียิ่งขึ้น ฉันเลยจัดหลักสูตร "การฝึกอบรม" ให้กับพวกเจ้าหน้าที่พิทักษ์ป่าเป็นครั้งคราว ถ้าจะให้อธิบายทีละประโยคทีละคำล่ะก็ หลักสูตรนี้เป็นถือว่าเป็นการ "เผยแพร่ความรู้" อย่างแท้จริงเลยล่ะ แต่ทางสถาบันจะทำอะไรได้ล่ะ? ถ้าเก่งนักก็จับฉันไปขังไว้เลย แล้วก็รอดูว่าที่ Bimarstan วันวันนึงจะต้องรับผู้ป่วยด้วยโรคแปลก ๆ มากขึ้นเยอะแค่ไหน
อยากรู้เกี่ยวกับ Tighnari - 4
จะแอบบอกอะไรคุณให้นะ ที่จริงฉันชอบบรรยากาศของ Grand Bazaar ในเมืองมากเลยล่ะ กิจการการค้ารุ่งเรือง, การใช้ชีวิตคึกคัก มีคนร้องเพลงและเต้นระบำในโรงละคร แต่น่าเสียดายที่เสียงดังไม่ค่อยเป็นมิตรกับหูของฉันสักเท่าไหร่ หือ? คุณบอกว่าคุณจะคอยเดินตามหลังอุดหูให้ฉันงั้นเหรอ? ฮ่าฮ่า แบบนั้นมันจะเดินยากเกินไปหน่อยนะ แต่น้ำใจนี้ฉันจะรับไว้แล้วกัน
อยากรู้เกี่ยวกับ Tighnari - 5
ในตอนเด็กฉันเคยฝันถึงสิ่งที่วิเศษและมหัศจรรย์มากมายเลยล่ะ แต่ในวันนึงที่ฉันโตขึ้น มันก็หายไปจากความทรงจำของฉันตลอดกาล คุณยังฝันได้อยู่มั้ย? เล่าเรื่องความฝันของคุณให้ฉันฟังหน่อยสิ
งานอดิเรกของ Tighnari...
ป่า Avidya มีใบไม้และดอกไม้ร่วงหล่นบนพื้นเยอะมากเลยล่ะ บางดอกบางใบที่ร่วงหล่นยังสมบูรณ์อยู่เลย แต่ก็ร่วงหล่นลงบนพื้นซะแล้ว น่าเสียดายจริง ๆ... ฉันเลยอดไม่ได้ที่จะเก็บเอามาเป็นตัวอย่าง ไม่เพียงแต่ใช้เป็นเครื่องมือช่วยสอนในการฝึกเจ้าหน้าที่พิทักษ์ป่าเท่านั้นนะ แต่ยังใช้เป็นของตกแต่งที่สวยงามได้อีกด้วยล่ะ
เรื่องกลุ้มใจของ Tighnari...
เรื่องกลุ้มใจเหรอ? อืม ฉันขอคิดดูก่อนนะ... มลพิษในป่า Avidya, นักผจญภัยที่ชอบสร้างปัญหา, เจ้าสุนัขกู้ภัยที่พยายามจะเลียหางของฉันอยู่ตลอดเวลา... แต่ว่าปัญหาพวกนี้ต่างก็มีวิธีการแก้ไข ถ้าจะให้พูดถึงเรื่องกลุ้มใจหนัก ๆ จริง ๆ ก็เหมือนจะไม่มีนะ จะว่าไปแล้ว ชีวิตของหัวหน้าเจ้าหน้าที่พิทักษ์ป่านี่ก็เรียบง่ายดีเหมือนกัน
อาหารที่ชอบ...
จะว่าไปว่าแปลกอยู่เหมือนกัน ถึงแม้ว่าเลือดของสัตว์กินเนื้อจะไหลเวียนอยู่ในร่างกายของฉัน แต่ว่าอาหารที่ฉันขาดไม่ได้เลยกลับเป็นเห็ดน่ะ มีเห็ดที่กินได้หลากหลายไม่ว่าจะเป็นแบบสดและแบบแห้ง ต่างก็ให้กลิ่นหอมอันเป็นเอกลักษณ์ แม้จะเอาไปเคี่ยวรวมกับเนื้อ กลิ่นหอมของเนื้อก็ยังต้องหลีกทางให้มันเลยนะ
อาหารที่เกลียด...
เพราะว่าประสาทสัมผัสเรื่องดมกลิ่นของฉันไวเกินไป ฉันเลยไม่สามารถเพลิดเพลินกับอาหารที่ใส่เครื่องเทศเยอะ ๆ ได้น่ะ เฮ้อ นี่ถือว่าเป็นสิ่งที่น่าเสียดายที่สุดใน Sumeru เลยล่ะ
ได้รับของขวัญ - 1
วัตถุดิบคุณภาพสูง, การปรุงรสยอดเยี่ยม สั้น ๆ เลยนะ... อร่อยมาก
ได้รับของขวัญ - 2
จับคู่ได้ลงตัวมากเลยล่ะ คุณคัดสูตรอาหารให้ฉันหน่อยได้มั้ย? ฉันอยากจะเอาไปเพิ่มลงในเมนูสำหรับอาหารค่ำมื้อต่อไปของทีมเจ้าหน้าที่พิทักษ์ป่าน่ะ
ได้รับของขวัญ - 3
...อยากให้ฉันสอนคุณทำอาหารใหม่ ๆ มั้ย?
วันเกิด...
สุขสันต์วันเกิดนะ! ฉันได้เลือกไม้กระถางที่บานสะพรั่งในวันนี้ พร้อมแนบคู่มือการจัดสวนดอกไม้มาให้คุณด้วยแล้วล่ะ ถ้าวันหลังเกิดปัญหาอะไรกับมันล่ะก็ มาหาฉันได้ตลอดเวลาไม่ต้องเกรงใจนะ ไม้กระถางนี้มันมี "ใบรับรองการอนุรักษ์ตลอดชีพของหัวหน้าเจ้าหน้าที่พิทักษ์ป่า" อยู่น่ะ  คุณรู้มั้ย ดอกไม้ที่เบ่งบานในวันเกิดของคุณมีเยอะแยะมากเลยล่ะ ฉันเลือกอยู่นานมาก ไว้รอถึงปีหน้า จะเอาสายพันธุ์ใหม่ ๆ มาให้คุณอีกนะ！
ความรู้สึกที่ได้เลื่อนขั้น - บทนำ
เมล็ดงอกเงย หยั่งรากลงดิน
ความรู้สึกที่ได้เลื่อนขั้น - ชี้แจง
ต้นกล้าสูงใหญ่ แตกกิ่งกางใบ
ความรู้สึกที่ได้เลื่อนขั้น - มุมมองอื่น ๆ
ดอกตูมเต็มกิ่งก้าน ทิวทัศน์วสันต์งามงด
ความรู้สึกที่ได้เลื่อนขั้น - บทสรุป
พืชผลสมบูรณ์ เพิ่มพูนรุ่งโรจน์
สกิลธาตุ - 1
หนึ่งใบบังตา
สกิลธาตุ - 2
วิชาบังตา!
สกิลธาตุ - 3
เห็นไม่ชัดสินะ?
ท่าไม้ตาย - 1
ถอนรากถอนโคน!
ท่าไม้ตาย - 2
เลื้อยรัดพันเกี่ยว!
ท่าไม้ตาย - 3
เสียงนั่น ได้ยินแล้วล่ะ
เริ่มวิ่ง - 1
ตามให้ทันล่ะ
เปิดหีบสมบัติ - 1
ที่นี่มีหีบสมบัติได้ไงนะ?
เปิดหีบสมบัติ - 2
นี่คงไม่ต้องเขียนว่าของหายโปรดรับคืนหรอกมั้ง
เปิดหีบสมบัติ - 3
ดมดูแล้วเหมือนจะเป็นของดี
ค่าพลังชีวิตต่ำ - 1
เฮ้อ ยุ่งยากจริง ๆ เลย
ค่าพลังชีวิตต่ำ - 2
ขนหางยุ่งไปหมดแล้ว...
ค่าพลังชีวิตต่ำ - 3
ถึงเวลากำจัดวัชพืชแล้วล่ะ
ค่าพลังชีวิตของเพื่อนต่ำ - 1
รีบไปรักษาเร็วเข้า
ค่าพลังชีวิตของเพื่อนต่ำ - 2
ต้องช่วยคนไว้ก่อน
หมดสติ - 1
ใบร่วงหล่น... คืนสู่ราก...
หมดสติ - 2
ยังมีงานวิจัยที่ทำไม่เสร็จ...
หมดสติ - 3
ไม่ทันเห็นดอกไม้เบ่งบาน...
รับการโจมตีปกติ - 1
โอ๊ย
รับการโจมตีปกติ - 2
ไม่เลวหนิ?
โดนโจมตีอย่างหนัก - 1
ยังไม่พออีกเหรอ!
โดนโจมตีอย่างหนัก - 2
รอคืนสู่รากได้เลย!
เข้าร่วมทีม - 1
ฉันนำทางเอง
เข้าร่วมทีม - 2
เฮ้อ! มีคนกินเห็ดพิษอีกแล้วเหรอ?
เข้าร่วมทีม - 3
ป่ะ ไปเก็บตัวอย่างกัน!
