พบกันครั้งแรก...
ในฐานะหัวหน้าแก๊ง Arataki ชื่อของฉันน่ะโด่งดังไปทั่วตั้งนานแล้วล่ะ "Arataki Itto หนึ่งเดียวในใต้หล้า!", "Arataki Itto ราชาปีศาจ!", "Arataki Itto ความภาคภูมิของเผ่าโอนิ", "Arataki Itto ยอดนักชนด้วง", "Arataki Itto แชมเปี้ยนเกมการ์ด", "Arataki Itto ลูกผู้ชายตัวจริงผู้อาจพ่ายแพ้แต่ไม่ยอมจำนน"... พวกนี้เป็นฉายาที่ฉันใช้บ่อย ๆ เธอเลือกเอาได้เลยนะว่าจะเรียกฉันยังไง ไม่ต้องเกรงใจนะ ฮ่าฮ่าฮ่าฮ่า
แชท - Itto มาแล้ว
หึหึ Arataki Itto หนึ่งเดียวในใต้หล้า ตัวจริงเสียงจริงมาแล้ว! ฮ่าฮ่าฮ่าฮ่า... แค่กกก...
แชท - ขนม
ของที่ได้มาง่าย ๆ มันจะอร่อยได้ยังไงล่ะ? เพราะงั้น ฉันไม่เคยใช้ Mora ซื้อขนมหรอกนะ มันเป็นรางวัลจากชัยชนะทั้งนั้นเลย
แชท - ประลองแมลง
อย่าได้สบประมาทการประลองแมลงเชียวนะ ในการประลองแต่ละครั้ง ต้องใช้หยาดเหงื่อและน้ำตาแลกมาซึ่งความแข็งแกร่ง นี่แหละคือวิถีชีวิต!
ในเวลาที่ฝนตก...
ลูกผู้ชายตัวจริงเค้าไม่กางร่มกันหรอก... เฮ้ย มันจะตกแรงเกินไปแล้ว เร็วเข้า เร็วเข้า รีบกางร่มดิ!
ในเวลาที่ฟ้าผ่า...
เฮ้! โชกุน Raiden ใช่มั้ยเราอ่ะ? ฟังไว้เลยนะ ฉันไม่ยอมแพ้หรอก! ถ้าแน่จริงก็ผ่าหัวฉันเลยเซ่!
ในเวลาที่หิมะตก...
อะฮื้อ... มาแข่งสโนว์บอลกันดีกว่า! เธอเอาชนะฉันไม่ได้หรอก! ฮะ...ฮะ...ฮัดเช้ย!... ซู๊ดดด
แดดส่องดีจัง...
อากาศดีชะมัดเลย! ถึงเวลาเอา Onikabuto อันล้ำค่าของฉันออกมาฝึกแล้วสิ! ลุย!
ในเวลาที่ลมพัดแรง...
ลมแรงแค่ไหนก็จะยอมให้ผมเสียทรงไม่ได้ ความแมนมันวัดกันตรงนี้
อรุณสวัสดิ์...
หวัดดี! ...Mora หมดเกลี้ยงซะแล้ว แต่วันนี้ยังไม่อยากทำงานเลยแฮะ งั้นมาคิดว่าจะไปเล่นที่ไหนดีกว่าเนอะ?
สวัสดีตอนเที่ยง...
ยัดข้าวซะแน่นเลย จะไปเดินย่อยที่ไหนดีนะ? ...Hanamizaka เหรอ? น่าเบื่อจะตาย หรือจะไปหาเรื่องที่สำนัก Tenryou... ไม่เอาดีกว่า ไปเดินเล่นแถว Ritou ละกัน
สวัสดีตอนเย็น...
ชู่ววว! ใครพูดน่ะ...? ผะ ผีนี่หว่า! ฮ่าฮ่าฮ่า... เธอกลัวล่ะสิท่า?
ราตรีสวัสดิ์...
เหนื่อยก็รีบไปนอนสิ จะมาถ่างตาอยู่ทำไม ฉันเหรอ? ฮึ ฉันหลับแบบลืมตาได้น่ะ ฮ่าฮ่า
เกี่ยวกับตัว Arataki Itto เอง - ไม่ทำงานทั่วไป
พวกเขาบอกว่าฉันหางานดี ๆ ทำไม่ได้งั้นเหรอ? ฮ่าฮ่าฮ่าฮ่า! ไร้สาระ! ฉันเป็นนักเลงนะ การไม่ทำงานทั่วไปก็คืองานของนักเลงไงล่ะ มีปัญหารึไง? อะแฮ่ม โทษที ฉันหัวร้อนไปหน่อย... เอาน่าาา วางใจเหอะ ฉันไม่ได้ไปฉกชิงวิ่งราว ถ้ากระเป๋าแห้งเมื่อไหร่ ฉันก็ไปรับจ๊อบชั่วคราวเพื่อหา Mora ทำงานเล็ก ๆ น้อย ๆ อย่างรับจ้างขนของหรือส่งจดหมาย ไม่ก็ไปสร้างสีสันให้ร้านค้าที่เปิดใหม่อะไรพวกนี้ ขอแค่จ่าย Mora ค่าจ้างวันต่อวันก็พอแล้ว ฮี่ฮี่!
เกี่ยวกับตัว Arataki Itto เอง - โอนิ
เผ่าโอนิได้ผ่านอะไรมามากมาย กว่าจะมาถึงยุคที่ดีในวันนี้ ที่สามารถใช้ชีวิตร่วมกับมนุษย์ได้ แต่ก็น่าเสียดายที่จนถึงทุกวันนี้ ยังมีคนไม่น้อยเลยที่ยังแค้นเผ่าโอนิฝังใจ หืม? จะทำยังไงงั้นเหรอ? แน่นอนว่าต้องมีการเปลี่ยนแปลงสิ ฮึ แต่ฉันคงไม่บากหน้าไปอ้อนวอนพวกเขาหรอกนะ ฉันจะใช้วิธีของฉันนี่แหละ สักวันต้องเอาชนะใจพวกมนุษย์และได้รับความเคารพจากพวกเขาแน่นอน
เกี่ยวกับเรา - ความร่วมมือ
เฮ้ ฉันเห็นเธอช่วยคนไปทั่ว เธอไม่ได้ทำเพื่อ Mora อย่างเดียวใช่มั้ย? เธอต้องเป็นคนกล้าหาญผู้ผดุงความยุติธรรมด้วยแน่ ๆ! คนอย่างเราแค่มองตาก็รู้ใจแล้ว ฉันเองก็ชอบคบกับคนที่รักความยุติธรรมแบบนี้เหมือนกัน พวกเราต้องเป็นทีมที่เข้าขากันได้ดีแน่นอน!
เกี่ยวกับเรา - การตอบสนอง
บอกตรง ๆ นะ ฉันชื่นชมเธอสุด ๆ ชื่นชมเธอมาตลอดด้วย และหวังว่าเธอจะเข้าร่วมแก๊ง Arataki ของเรา เอ่อ ฉันคิดฉายาเธอไว้แล้วด้วย ก็คือเอาชื่อเธอมาบวกกับ "อันดับสองในใต้หล้า" แบบนี้พอเราอยู่ด้วยกันก็จะกลายเป็น "เบอร์หนึ่งกับเบอร์สอง" ไงล่ะพวก! ฮ่าฮ่าฮ่า เฮ้อ... แต่พูดเล่นก็ส่วนพูดเล่น ฉันรู้ว่าเธอยังมีภารกิจสำคัญที่ต้องไปทำ... ไปเหอะ ไปทำเรื่องที่เธออยากทำ แต่จำไว้ละกันว่า แก๊ง Arataki พร้อมจะตอบสนองเธออย่างไม่มีเงื่อนไข
เกี่ยวกับ "วิชั่น"...
อย่ามาถามเรื่องนี้ พูดแล้วมันปี๊ด พวก Shogunate อะไรนั่นแย่งของล้ำค่าจากชาวเมืองไป เรื่องนั้นก็ชั่วเกินบรรยายแล้ว พวกมันยังมีหน้าเอาวิชั่นไปเรียงบนรูปปั้นแบบมั่ว ๆ อีก! ปัดโธ่ ถ้าว่ากันตามเหตุผล วิชั่นของคนที่แข็งแกร่งก็ควรเอาไว้ด้านบนใช่มั้ยล่ะ? อยากรู้ชะมัดว่าไอ้งั่งคนไหนเอาวิชั่นของผู้ไร้เทียมทานอย่างฉันไปวางไว้ด้านล่างสุด!
เรื่องที่อยากแบ่งปัน - คุณ Hina
ถ้าเธอมีเรื่องกลุ้มใจ ลองเขียนปัญหาพวกนี้ส่งไปที่คอลัมน์ "เรื่องอลเวงรายเดือน" ดูสิ คุณ Hina จะมีคำตอบที่ดีต่อใจให้เธอแน่นอน อ่า... ต้องขอบใจคุณ Hina มากเลยที่ทำให้จิตวิญญาณของฉันไม่ต้องหลงทางอีกต่อไปแล้ว... จริงสิ ฉันสมัครเข้าร่วมงานมีตติ้งครั้งต่อไปของคุณ Hina แล้วล่ะ เฮ้อ ทำไมวันเวลามันถึงเดินช้าจังเลยนะ
เรื่องที่อยากแบ่งปัน - เขาคู่
เขาที่อยู่บนหัวฉันเนี่ย มองนาน ๆ ละเบื่อมั้ย? ฉันว่าลองทาสีรุ้งดีมั้ย? แล้วก็เอาหิ่งห้อยมาติดไว้ข้างบน เวลาเดินบนถนนมันต้องต๊าซสุด ๆ แค่คิดก็หล่อแล้ว! ฉันนี่มันอัจฉริยะตัวจริง พูดแล้วก็ให้พวกลูกน้องจัดการเลยดีกว่า!
ข้อมูลที่น่าสนใจ...
เคล็ดลับข้อเดียวในการจับ Onikabuto คือ ก่อนจะจับต้องแหกตามองให้ดี โดยเฉพาะเวลาฝนตกฟ้าร้องหรือมีพายุ ถ้าไม่ดูให้ดีเดี๋ยวจะนึกว่า Lavender Melon เป็น Onikabuto ได้นะ
เกี่ยวกับ Thoma...
ได้ยินพวกเด็ก ๆ บอกว่า เขาเป็นตัวเอกในพิธีล่าวิชั่นอันที่ 100 ใช่มั้ย? ฮึ่ม ทำไมถึงต้องจัดพิธีพิเศษให้เขาด้วยล่ะ? เฮอะ พูดยังกะว่าวิชั่นอันที่ 100 มันจะแข็งแกร่งกว่า 99 อัน ที่ยึดมาก่อนหน้านี้งั้นแหละ เชอะ... ฉันว่าไม่ใช่หรอก ถ้าเป็นแบบนั้นจริง งั้นวิชั่นของฉันก็ต้องเป็นอันที่ 100 สิ!
เกี่ยวกับ Kamisato Ayato...
ฮ่าฮ่าฮ่าฮ่า ฉันกับพี่ Ayato น่ะเจอกันช้าไปหน่อย! ถ้าไม่ใช่เพราะคำสอนของเขาที่ว่า "ให้แมลงที่อ่อนโยนจุดประกายนักสู้ในใจขึ้นมา" กลายมาเป็นปรัชญาที่ฉันยึดมั่นมาทั้งชีวิต บางทีฉันอาจเลิกประลองแมลงตั้งแต่แพ้ครั้งที่ 780 ก็ได้ ...ฮ่าฮ่า สุดท้ายก็มีแต่ผู้ชายที่เข้าใจกัน เฮ้อ ระหว่างฉันกับเขาไม่จำเป็นต้องพูดอะไรมากหรอก เวลาเราเล่นไพ่กับประลองแมลง ความเข้าใจของเรามันเอ่อล้นออกมาเองเลยล่ะ
เกี่ยวกับ Yoimiya...
ยัยนั่นเหรอ เธออาศัยว่าตัวเองทำดอกไม้ไฟกับของเล่นเป็น แล้วชอบมาโชว์พวกเด็ก ๆ อยู่เรื่อย... ไม่ได้เด็ดขาด ฉันไม่ยอมให้เธอมาขโมยซีนฉันหรอก "หัวหน้าแก๊งเด็ก" ต้องเป็นฉันคนนี้เท่านั้น! เธอก็ต้องมาอยู่ข้างฉันด้วย ...อะไรนะ? เธอไม่ใช่เด็ก? หึ ในสายตาของฉัน ใครเตี้ยกว่าฉันก็เป็นเด็กทั้งนั้นแหละ!
เกี่ยวกับ Kaedehara Kazuha...
ได้ยินว่าหลังจากที่เธอหนีออกมาจาก Tenshukaku ได้แล้ว เขาก็เข้ามาขวาง Musou no Hitotachi ไว้ใช่มั้ย? เท่สุด ๆ! เขาทำได้ไงนะ เธอลองคิดดูสิ เขามาจากตระกูลที่ตกอับ ฉันก็มาจากเผ่าโอนิที่ตกอับ... พอคิดแบบนี้ ฉันกับเขาก็เสมอกันสิ ฮ่าฮ่าฮ่าฮ่า งั้นครั้งต่อไป ยอดชายอย่างฉันจะรับดาบให้เธอเอง!
เกี่ยวกับโชกุน Raiden...
ช่วงที่มีคำสั่งล่าวิชั่น เธอต้องส่งเท็งงุตัวท็อปมาจัดการฉันถึงเอาชนะฉันได้ แสดงว่าฉันต้องทำให้เธอปวดหัวไม่น้อยเลยใช่มั้ยล่ะ? ในเมื่อเธอยกเลิกคำสั่งล่าวิชั่นไปแล้ว ก็ถือซะว่าเจ๊ากันไปละกัน ฮึ่ม แต่เธอต้องจำบทเรียนครั้งนี้ไว้ให้ดีเลยนะ ถ้ามีครั้งต่อไป ฉันจะทำให้เธอปวดหัวกว่าเดิมแน่นอน ฮึ
เกี่ยวกับหญิงสาวที่มีหูสุนัขจิ้งจอก...
ฉันชนะการแข่งกินคิทสึเนะราเมนด้วยนะ ต่อให้ต้องกินเต้าหู้ทอดที่อยู่ในนั้น เธอก็อย่าคิดว่าจะเอาชนะฉันได้! แต่ว่า... หลังจากนั้นฉันต้องนอนเดี้ยงไปเดือนกว่า ๆ เลย แต่อย่างน้อยฉันก็รักษาเกียรติของแชมป์ไว้ได้ล่ะน่า! ขี้แพ้อย่างเธอต้องยอมรับความอับอาย พร้อมจ่ายค่าราเมน 32 ชาม ด้วยล่ะ ฮ่าฮ่าฮ่าฮ่า...
เกี่ยวกับ Kujou Sara...
ตอนที่มีคำสั่งล่าวิชั่นฉันแพ้เธอจริง ๆ แหละ เฮอะ แต่ไม่เห็นจะมีอะไรที่ต้องอายเลย แพ้แล้วก็ยอมรับไปสิ หรือถ้าทำผิดก็ยอมโดนซ้อมไปซะ แบบนี้ถึงจะเป็นลูกผู้ชายตัวจริง! ตรงกันข้ามกับเธอ เป็นถึงเท็งงุแท้ ๆ กลับไม่ยอมรับคำท้าประลองนัดล้างตากับฉัน ฮึ! ก็แค่ประลองซูโม่ที่ทางแยกเท่านั้นเอง แค่นี้ก็กลัวแล้วงั้นเหรอ? ถ้าเธอยังไม่ยอมรับคำท้าจากฉัน ต่อไปฉันจะไม่เรียกเธอว่าเท็งงุ Kujou แล้ว เรียกว่ายัยเต่า Kujou ดีกว่า!
เกี่ยวกับ Gorou...
อ๋อ พลเอกหมาน้อยของกองทัพต่อต้านน่ะเหรอ ถึงตัวจะจิ๋วแต่เขากล้าหาญไม่เบาเลยนะ ไม่เลว ไม่เลว! อีกอย่างนึง เขามีออร่าที่ทำให้คนรู้สึกอบอุ่นหัวใจด้วย... แปลกเนอะ ทั้ง ๆ ที่ฉันเคยเจอเขาแค่ไม่กี่ครั้งเอง...
เกี่ยวกับ Kuki Shinobu
ปกติพวกเด็ก ๆ ในแก๊ง Arataki จะเชื่อฟังฉันตลอด ยกเว้น Shinobu เธอหาเรื่องต่อต้านฉันประจำเลย! รางวัลที่ฉันได้จากการเอาชนะอย่างยากเย็น เธอก็เอากลับไปคืนชาวบ้านหมด ให้ตายเถอะ แต่เห็นแก่ที่เธอพาฉันออกจากห้องขังได้ทุกครั้ง แล้วก็ช่วยจัดการเรื่องวุ่นวายทั้งหลายที่พวกเราก่อไว้ งั้นฉันปล่อยเธอไปก็ได้ อีกอย่างถ้าฉันทำให้เธอโกรธ ฉันก็คงจบไม่สวยแน่นอน...
เกี่ยวกับ Sayu...
ฉันก็แค่แอบลูบหัวเธอตอนเธอมองไม่เห็นนิดเดียวเอง ตอนนี้กลายเป็นว่าพอเธอเห็นฉันก็จะพุ่งเข้ามาซัดหน้าฉันตลอด ฮ่าฮ่าฮ่า ช่วยไม่ได้นี่นา ทานูกิน่ารักขนาดนี้ ใครเห็นก็ต้องอยากลูบหัวจนทนไม่ไหวใช่มั้ยล่ะ? โอ้ อีกอย่าง... แค่เรียกเธอว่าทานูกิก็โดนอัดเหมือนกัน ทำไมนะ? ก็เธอเป็นทานูกิไม่ใช่เหรอ...?
อยากรู้เกี่ยวกับ Arataki Itto - 1
เธอคงอยากถามสินะว่า วัน ๆ ฉันเอาแต่ประลองแมลงกับเล่นไพ่ แต่ทำไมยังรักษาตำแหน่งหัวหน้าแก๊ง Arataki เอาไว้ได้อย่างมั่นคง? หึ จริง ๆ แล้วก็แค่ต้องทำเรื่องเล็ก ๆ น้อย ๆ ที่ทำให้คนนับถือน่ะ ฉันบอกเธอหมดเลยละกัน! ฉันยืนกลับหัวแล้วกินราเมนได้, นอนแบบลืมตาได้, เล่นฮาร์โมนิก้าทางจมูกได้, ใช้ผมของฉันตบแมลงก็ได้ เป็นไงล่ะ หายข้องใจละใช่มั้ย?
อยากรู้เกี่ยวกับ Arataki Itto - 2
ชาว Inazuma มีธรรมเนียมว่าทุกครั้งที่มีงานเทศกาล, ย้ายบ้าน หรือเจ็บป่วยต้องปาถั่ว ปาถั่วไปแล้วปากก็ยังพูดว่า "ถั่วนำโชคสาดกระจาย ยักษ์ร้ายจงหนีหาย" ไม่ก็ "โชคดีจงเข้ามา ยักษ์ร้ายจงออกไป" ...ฉันฟังจนหูจะอักเสบอยู่แล้ว ประเด็นคือพวกเขาปาถั่วพวกนั้นมาเต็มถนนเลย มันทำให้ฉันแพ้... น่าโมโหเป็นบ้า! ฉันจะต้องกอบกู้ภาพลักษณ์ของโอนิคืนมาให้ได้ โอนิไม่ได้ทำอะไรซะหน่อย! เลิกเอะอะก็มาไล่ผีไล่ปีศาจแบบนี้ซะทีเซ่
อยากรู้เกี่ยวกับ Arataki Itto - 3
เพื่อกำจัดอคติที่มนุษย์มีต่อโอนิ ฉันได้ให้เด็ก ๆ ในแก๊งใช้ "กล่องถ่ายรูป" มาถ่ายรูปฉัน เพื่อโชว์ด้านที่อ่อนโยนและเป็นมิตรของฉัน แล้วก็เอาไปติดไว้บนกระดานข่าวสารของ Inazuma เฮ้อ มันกลับกลายเป็นว่ามีคนไปขีดเขียนบนภาพซะงั้น! ที่น่าโมโหกว่านั้นคือ ไอ้งั่งของสำนัก Tenryou บอกว่าฉันสร้างความตื่นตระหนกให้ชาวเมือง สำนัก Yashiro ก็บอกว่าฉันทำลายบรรยากาศ แถมพวกขี้ข้าสำนัก Kanjou ยังจะมาเก็บภาษีโฆษณาจากฉันอีก... ให้ตายสิ... ใครเป็นตัวร้ายกันแน่!
อยากรู้เกี่ยวกับ Arataki Itto - 4
การให้อภัยและทำความเข้าใจคนที่เจอความโชคร้ายคือ "ความภาคภูมิใจ" ของฉันกับแก๊ง Arataki ...เธออย่าไปฟังคนข้างนอกที่บอกว่าเราเพี้ยนหรือเป็นตัวประหลาดนะ ในสายตาของฉัน พวกเขาทุกคนคือคนสำคัญในครอบครัว หึหึ เด็ก ๆ ในแก๊งทุกคนก็คิดเหมือนกันกับฉันนี่แหละ ไม่ว่าจะเป็นยังไง แก๊ง Arataki ก็จะร่วมแบ่งปันทุกข์สุขเสมอ
อยากรู้เกี่ยวกับ Arataki Itto - 5
ฉันนับถือ Blue Oni มากเลยที่ "เสียสละตัวเองเพื่อให้ Crimson Oni ได้อยู่ต่อไป" แต่ฉันไม่เห็นด้วยกับแนวคิดของพวกเขาเลยสักนิด "การมีชีวิตที่ดีกว่า" ไม่ควรต้องแลกมาด้วยการเสียสละของพวกเดียวกัน แต่ควรจะเป็น "การร่วมกันสร้างชีวิตที่ดีกว่า" ถึงจะถูก การพยายามเสียสละอยู่ฝ่ายเดียว... เพื่อให้ตัวเองดูหล่อ จะทำไปเพื่อ? เฮ้อ... อดีตมันเปลี่ยนแปลงไม่ได้ แต่จากวันนี้เป็นต้นไป ภายใต้สายตาของฉัน Arataki Itto ใครหน้าไหนก็อย่าหวังจะมาเสียสละตัวเองเลย ฉันคนนี้จะขวางพวกเธอไว้เอง!
งานอดิเรกของ Arataki Itto...
ประลองแมลง, เล่นไพ่, หมุนลูกข่าง, เล่นเคนดามะ, เล่นซ่อนหา... เธอพูดมาได้เลย ฉันเล่นเป็นทุกอย่างแหละ! ว่าไง? อยากแข่งกันสักตามั้ยล่ะ? เตรียมใจยอมรับความพ่ายแพ้ไว้ได้เลย! ฮ่าฮ่าฮ่าฮ่า!
เรื่องกลุ้มใจของ Arataki Itto...
"ยายโอนิ" ไม่ใช่โอนิหรอกนะ เธอคือมนุษย์ที่ดีกับฉันที่สุดในโลก แต่เธอถูกเรียกว่ายายโอนิเพราะเธอรับเลี้ยงฉันไงล่ะ ฉันจะเป็นไงก็ไม่สำคัญหรอก เพราะฉันไม่สนใจว่าคนอื่นจะมองยังไงอยู่แล้ว... เฮ้อ แต่ฉันแค่ไม่อยากให้คนอื่นมาดูถูกยายเพราะฉันน่ะ...
อาหารที่ชอบ...
อมยิ้มมันคือของที่ดีที่สุดเลยล่ะ ไม่ใช่แค่อมยิ้มมันอร่อยเท่านั้นนะ แต่เวลาคาบแท่งอมยิ้มไว้ในปากมันยังหล่อสุด ๆ เลยด้วย แถมช่วยเพิ่มความดิบเถื่อนให้ฉันขึ้นอีกขั้น อ่ะนี่ไง เธอเองก็ลองดูสิ
อาหารที่เกลียด...
ฉันเป็นโอนิ! แน่นอนว่าต้องเกลียดถั่วที่สุด! จะถั่วเหลืองหรือถั่วเขียวก็ไม่เอาทั้งนั้น อย่าไปพูดถึงเรื่องกินเลย แค่แตะโดนพวกมัน ฉันก็แพ้ไปทั้งตัว เฮ้อ ฉันถึงบอกไงว่า ธรรมเนียมแย่ ๆ อย่างการปาถั่วพวกนี้ควรเลิกไปได้แล้ว
ได้รับของขวัญ - 1
ฮ่าฮ่าฮ่าฮ่าฮ่าฮ่าฮ่า... สามปีแล้วนะเนี่ยที่ฉันไม่ได้กินอาหารอร่อยแบบนี้!
ได้รับของขวัญ - 2
โอเค! ความเคารพที่เธอมีต่อฉันในวันนี้ ฉันจะจดจำเอาไว้อย่างดี
ได้รับของขวัญ - 3
เฮ้ นี่เธอ... คงไม่ได้... วางพิษฉันใช่มั้ย?! เฮือก...
วันเกิด...
วันนี้เป็นวันสำคัญ ฉันเลยสั่งให้พวกเด็ก ๆ ไปอยู่ที่อื่นกันก่อน ไม่งั้นเดี๋ยวพวกเขาจะว่าฉันลำเอียงอีก มานี่สิ มาดูนี่ ของขวัญที่ฉันเตรียมให้เธอน่ะ คุณภาพชั้นยอดเลยนะ! มี Onikabuto เกรดพรีเมี่ยมที่ฉันไปไล่จับสามวันสามคืนถึงได้มา แล้วก็นี่... การ์ดไพ่สุดพิเศษที่เลิกผลิตไปแล้ว ฉันต้องเล่นไพ่ชนะถึงสามร้อยตากว่าจะได้มันมาอยู่ในมือ อ้อ แล้วยังมีเพลงฉลองวันเกิดที่ฉันคนนี้ร้องเองด้วย... อะแฮ่ม... แฮปปี้เบิร์ดเดย์ทูยู... แฮปปี้เบิร์ดเดย์ทูยู...
ความรู้สึกที่ได้เลื่อนขั้น - บทนำ
โอ้ โอ้ววว... แบบนี้แหละ แบบนี้เลย! ฉันมีแรงเยอะกว่าเดิมแล้วล่ะ!
ความรู้สึกที่ได้เลื่อนขั้น - ชี้แจง
พลังแข็งแกร่งจริง ๆ... โอกาสชนะต้องเพิ่มขึ้นแน่นอน!
ความรู้สึกที่ได้เลื่อนขั้น - มุมมองอื่น ๆ
ด้วยพลังอันแข็งแกร่งนี้ น่าจะสามารถทุบหินให้แหลกกระจุยได้ในหมัดเดียวอย่างสบาย ๆ นะว่ามั้ย?
ความรู้สึกที่ได้เลื่อนขั้น - บทสรุป
คราวนี้ ฉายา Arataki Itto หนึ่งเดียวในใต้หล้า ของฉันก็กลายเป็นจริงแล้วล่ะ! ฉันจะไม่ลืมสิ่งที่เธอทำให้ฉันเด็ดขาด ต่อไปให้ฉันคนนี้ปกป้องเธอเองนะ
สกิลธาตุ - 1
กระทิงหินออกศึก!
สกิลธาตุ - 2
พุ่งเข้าไปเลยยย!
สกิลธาตุ - 3
แกนั่นแหละ!
ท่าไม้ตาย - 1
หลีกไป ขาใหญ่จะเดิน!
ท่าไม้ตาย - 2
อสูรซ่าบ้าระห่ำ
ท่าไม้ตาย - 3
ฮ่าฮ่า ถึงตาฉันแล้ว!
เปิดหีบสมบัติ - 1
ไหนดูซิมีของเล่นอะไรใหม่?
เปิดหีบสมบัติ - 2
ฉันนี่มันโชคดีจริง ๆ!
เปิดหีบสมบัติ - 3
แบบนี้ก็ไม่ต้องทำงานไปสามวันแล้วน่ะสิ?
เริ่มวิ่ง - 1
ตามฉันไม่ทันหรอก!
ค่าพลังชีวิตต่ำ - 1
อย่าดูถูกเผ่าโอนินะ!
ค่าพลังชีวิตต่ำ - 2
แกคิดว่าฉันจะยอมแพ้เหรอ?
ค่าพลังชีวิตต่ำ - 3
ก็แค่แผลถลอก ไม่ต้องสนใจหรอกน่า!
ค่าพลังชีวิตของเพื่อนต่ำ - 1
ไปยืนข้างหลังฉัน!
ค่าพลังชีวิตของเพื่อนต่ำ - 2
ไม่ยอมอนุญาตให้เธอแพ้หรอกนะ!
หมดสติ - 1
แล้วเจอกัน... ในศึกล้างตา...
หมดสติ - 2
ต้องล้มลง... แบบมีสไตล์
หมดสติ - 3
ทำให้เด็ก ๆ ต้องผิดหวังซะแล้ว...
รับการโจมตีปกติ - 1
ใจกล้าไม่เบานี่!
รับการโจมตีปกติ - 2
ขอแรงกว่านี้อีก!
โดนโจมตีอย่างหนัก - 1
แรงเกินไปแล้วเฮ้ย!
โดนโจมตีอย่างหนัก - 2
ลอบโจมตีหน้าไม่อาย!
เข้าร่วมทีม - 1
หลีกทางให้พี่ใหญ่หน่อย!
เข้าร่วมทีม - 2
ผู้กอบกู้โลกมาแล้ว!
เข้าร่วมทีม - 3
เรื่องใหญ่แค่ไหน ฉันก็รับมือไหว!
