Lucky Dog
เพิ่มพลังป้องกัน 100 หน่วย
เมื่อเก็บ Mora จะทำการฟื้นฟูพลังชีวิต 300 หน่วย
Lucky Dog's Clover
ดอกไม้สีเขียวที่มีใบสี่แฉก เติบโตอยู่ทั่วไปในโลกกว้าง ถูกเด็ดมาเพราะว่ากันว่ามันจะนำโชคดีมาให้
 เด็กที่เกิดมาโชคดีนั้นไม่ว่าอย่างไรปาฏิหาริย์ก็จะอ้าแขนเปิดรับเขา มันเป็นดอกไม้สี่ใบสีเขียวในตำนาน เป็นของขวัญล้ำค่าที่นำพาโชค ในขณะที่เด็กชายผู้โชคดีกำลังเล่นในสนามอย่างสบายใจ อยู่ ๆ ก็ไปเจอมันเข้า เด็กชายผู้โชคดีเก็บดอกไม้สีเขียวและใส่มันไว้ในกระเป๋าของเขา ไม่รู้ว่าเป็นเพราะดอกไม้สีเขียวนำโชคนำพาโชคดีมาให้เขาหรือเป็น เพราะโชคของเขาที่มาเจอกับมัน 
Lucky Dog's Eagle Feather
ศัตรูที่อยู่ด้านหน้าถูกนกอินทรีจ้อง จะล่าเป็นเหยื่อ... ขนนกแห่งความโชคดีบางทีก็ทำให้เกิดเรื่องแบบนี้ได้
 เกิดมาเป็นเด็กที่โชคดีแม้แต่สัตว์ร้ายที่ขวางทางบนถนนก็ยังต้อง เชื่อฟังเขาอย่างเรียบร้อย ชายผู้โชคดีไร้กังวลกำลังเดินอยู่ในป่าและไม่รู้เลยว่ามีอสูรกำลังซ่อนตัวรอเหยื่ออยู่ เมื่อเด็กชายถูกสีที่สดใสของเห็ดพิษดึงดูดไป อสูรก็กระโดดออกมาและเหยียบเห็ดพิษ อสูรที่นึกว่าจะได้กินง่าย ๆ แล้ว แต่ไม่ได้สังเกตว่าขนนกอินทรีเพิ่งตกลงมาบนไหล่ของมัน 
Lucky Dog's Hourglass
นาฬิกาทรายที่เสียหายและไร้ซึ่งทรายข้างใน เวลาที่ผ่านไปก็ไร้ซึ่งความหมาย หากคนผู้นั้นอยู่โดยไร้ซึ่งกังวล
 เด็กชายผู้เกิดมาโชคดี ขนาดเวลายังไม่สามารถทำให้เขาแก่ลงได้ เวลาผ่านไป เจ้าเด็กหนุ่มผู้โชคดีไม่มีทั้งครอบครัว ไม่มีลูกหลาน แต่ในชีวิตที่โชคดีของเขา ทุกคนที่เขาพบได้กลายมาเป็นทั้งเพื่อนรักและครอบครัว ถึงแม้จะเป็นตอนที่ชีวิตของเขากำลังจะดับลง เขาก็เห็นนาฬิกาทรายที่มีทรายไหลราวกับว่าเวลาของเขากำลังนับ ถอยหลัง เขาก็หัวเราะออกมาดังลั่น หยิบหนังสติ๊กขึ้นมาและยิงมันแตกในครั้งเดียว 
Lucky Dog's Goblet
ภาชนะโลหะอันงดงามที่ครั้งหนึ่งเคย ใช้ต่อสู้กับโจร
 เด็กที่เกิดมาพร้อมกับโชค แม้แต่มหาโจรผู้โหดเหี้ยมก็ยังไม่แตะแม้ปลายนิ้วของเขา นั่นคือเรื่องราวของชายผู้โชคดีเมื่อเขาโตขึ้น มันเกิดขึ้นในตรอกด้านหลังโรงเหล้า ในคืนที่ฟ้าไร้ดาว โจรร้ายกำลังเตรียมที่จะลงมือกับชายผู้โชคดีที่กำลังเมา... อยู่ ๆ ก็มีขวดบินมาจากไหนไม่รู้ มาโดนหัวของเขาดังโป๊กทีเดียวและร่วงลงไปทันที อาจเป็นเพราะการต่อสู้ที่ชั้นบนของโรงเตี๊ยม แต่ก็ไม่ใช่ทุกคนที่โชคดีอย่างนี้หรอกนะ 
Lucky Dog's Silver Circlet
เจ้าของเดิมของมันครั้งหนึ่งเคยพลัดตกลงไปในถ้ำ และพบกับขุมสมบัติจากราชวงศ์ที่ถูกเนรเทศ นี่คือของที่ได้มาจากเหตุการณ์ ครั้งนั้น
 เด็กที่เกิดมาพร้อมกับโชคดี แม้แต่กับดักที่อันตรายก็เตรียมสมบัติที่ไม่คาดคิดให้เขา ในขณะที่กำลังเดินเตร่อยู่รอบ ๆ โบราณสถาน เจ้าเด็กหนุ่มผู้โชคดีตกลงไปในหลุมลึกอย่างไม่ได้ตั้งใจ เด็กชายล้มลงบนกองขี้เถ้าซึ่งไม่เป็นอันตราย ที่แท้นั่นก็คือที่นอนขนหงส์ที่สลายตัวเป็นเถ้าถ่าน นั่นคือวิธีที่เด็กชายผู้โชคดีพบขุมทรัพย์ของชนชั้นสูงในอดีต และมงกุฎก็ช่วยเสริมโชคให้เขาเป็นอย่างดี 
