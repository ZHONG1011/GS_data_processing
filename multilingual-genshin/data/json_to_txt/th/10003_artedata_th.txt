Defender's Will
เพิ่มพลังป้องกัน 30%
เพิ่มความต้านทานธาตุของแต่ละธาตุที่แตกต่างกันของตัวละครของคุณในทีม ธาตุละ 30% ให้กับผู้ใช้อาร์ติแฟกต์เซ็ตนี้
Guardian's Flower
ดอกไม้ที่ผู้พิทักษ์ หวงแหนอย่างมาก แต่กลับไม่มีโอกาสมอบให้คนที่รัก
 มีเพียงเสียงเพลงที่ไพเราะของหญิงสาวคนนั้น ที่จะทำให้รอยขมวดที่คิ้วของผู้พิทักษ์คลายออกบ้าง  เรื่องราวระหว่างพวกเขาสั้นยิ่งนัก ท้ายที่สุด อัศวินได้หลั่งเลือดของเขาจนหมดตัว และหญิงสาวได้ร้องเพลงจนน้ำตาเหือดแห้ง 
Guardian's Sigil
เข็มกลัดขนนก ที่เป็นสัญลักษณ์ของ "ความต้องการอย่างแรงกล้า ที่จะเป็นเกราะป้องกัน" ของใครบางคน
 ลวดลายรูปโล่ที่สลักลงบนเข็มกลัดรูปขนนก เปล่งประกายอ่อน ๆ ภายใต้แสงจันทร์ ในตอนนั้น แสงที่เปล่งประกายนี้แหละที่ทำให้หัวขโมยและคนชั่วต้องหวาดกลัว  ผู้พิทักษ์ได้ชื่อว่าเป็นอัศวินผู้สูงศักดิ์ ในตอนกลางคืน เขามักจะซ่อนตราประจำตระกูลและปิดบังใบหน้าไว้ภายใต้เสื้อคลุม ด้วยวิธีนี้ เขาจึงสามารถสะสางเรื่องที่ควรทำได้โดยไม่มีใครขัดขวาง เรื่องเหล่านี้ ไม่ควรให้อัศวินผู้สูงศักดิ์ต้องมาจัดการด้วยตัวเอง 
Guardian's Clock
อุปกรณ์ชิ้นเล็กที่ใช้บอกเวลา มันเป็นสิ่งเดียวที่บอกเวลาได้ ในยามที่ไร้จันทร์
 เข็มที่ชี้คำตอบ, แสงเทียน, ม้วนเอกสาร เงาคน, ดาบ และเสื้อคลุมสีดำใต้แสงจันทร์ สิ่งเหล่านี้คือสิ่งที่อยู่เคียงข้างผู้พิทักษ์ผู้โดดเดี่ยว แต่ไม่ว่าจะทำอะไรก็ตาม สำหรับเธอแล้ว เวลาดูเหมือนจะไม่เคยพอ เจ้านายผู้ยโสแต่ใจดี มักจะหัวเราะเยาะสีหน้าที่เคร่งขรึม ไร้ความสุขของเขาอยู่บ่อยครั้ง  ผู้พิทักษ์จะไม่มองกลับไปยังอดีต สายตาของเขามุ่งไปยังอนาคตเท่านั้น มีเพียงปัจจุบันเท่านั้น ที่จะกำจัดความชั่วร้ายให้สิ้นซากได้ ไม่ว่าจะใช้วิธีใดก็ตาม มีเพียงวิธีนี้ จึงจะสามารถมั่นใจได้ว่าอนาคตของดินแดนที่สหายและเจ้านายรักจะปลอดภัย  มีเพียงช่วงเวลาที่เขามองดูหญิงสาวในจัตุรัสตอนกลางวันเท่านั้น เขาถึงได้ครุ่นคิดถึงเรื่องที่ปกติไม่มีเวลาคิด  บางทีตัวเขาเองก็น่าจะมี "อนาคต" เช่นกัน...
Guardian's Vessel
ภาชนะที่ทำจากโลหะ ใช้บรรจุของเหลว ที่สามารถขจัดความเดียวดาย จากการรอคอยอันยาวนาน
 ขวดไวน์โลหะเก่า ๆ ที่แสนจะธรรมดา ถ้าจะยืนกรานว่ามันมีอะไรพิเศษล่ะก็ น่าจะเป็นเพราะไม่เคยบรรจุไวน์แม้แต่หยดเดียว  "คุณค่ะ ก็ต้องเคยดื่มไวน์บ้างเป็นครั้งคราวใช่มั้ย" ผู้พิทักษ์มานานหลายปีที่เป็นเหมือนเพื่อนและเจ้านายหัวเราะ "เลิกหน้านิ่วคิ้วขมวด แล้วมาดื่มและร้องรำทำเพลงกันดีกว่า" "ถึงจะมีความกล้าที่จะไปเผชิญวันพรุ่งนี้" 
Guardian's Band
ผ้าผูกผมที่ถูกย้อมเป็นสีคราม ดั่งยามค่ำคืน ในยามฉุกเฉิน ยังใช้เป็นผ้าพันแผลได้อีกด้วย
 เตรียมพร้อมด้วยสองมืออยู่เสมอ! ด้วยความเชื่อนี้ เขาสวมผ้าโพกหัวไว้ ในยามฉุกเฉิน สามารถใช้เป็นผ้าพันแผลเพื่อห้ามเลือดได้  ด้วยความเชื่อนี้ เขาถ่ายทอดวิชาดาบให้กับอัศวินผู้เป็นเพื่อนใต้บังคับบัญชาของเขา ด้วยความเชื่อนี้ ได้ปลูกฝังให้อัศวินสีขาวผู้กระหายความยุติธรรม ด้วยความเชื่อนี้ ได้กำจัดรากเหง้าของดอกไม้ที่อาจเติบโตไปเป็นความชั่วร้าย  หากเตรียมการไว้อย่างพร้อมเพรียง แม้ว่าสักวันหนึ่ง จะไม่สามารถปกป้องดินแดนนี้ได้อีกต่อไป ไม่สามารถปกป้องเพื่อนที่ดีที่สุดได้อีกต่อไป ไม่สามารถปกป้องหญิงสาวที่รักการร้องเพลงได้อีกต่อไป...
