ข้อมูลตัวละคร
Teyvat เป็นดินแดนที่ผู้คนทุกประเภท ต่างยุ่งอยู่เสมอ พ่อค้าต้องขนส่งสินค้า อัศวินต้องเดินลาดตระเวน เกษตรกรต้องทำนา  แต่ถ้าถาม Mona — โหรแห่งดวงดาวผู้ลึกลับและหยิ่งทะนง — ว่าเธอยุ่งอยู่กับอะไร คำตอบที่ได้น่าจะเป็น ยุ่งอยู่กับการใช้หนี้ชีวิต  อย่างไรก็ตาม เธอจะปฏิเสธ "ความยากจน" ของตัวเองอย่างแข็งขัน โดยให้คำอธิบายดังนี้:  "ฉากที่สวยงามจะบดบังความเรียบง่าย  อาหารที่อร่อยเกินไป จะทำให้คนลืมไปว่ามันมีคุณค่าทางโภชนาการอย่างไรบ้าง  การใช้ชีวิตที่เรียบง่าย จะทำให้มองเห็นความจริงของโลกได้"  การบำเพ็ญทุกข์เป็นหนึ่งในการฝึกตน เพื่อให้เห็นถึงความจริง... นี่คือคำพูดที่ Mona ยืนยันอยู่เสมอ  Teyvat เป็นดินแดนที่ผู้คนทุกประเภทต่างยุ่งอยู่เสมอ แม้แต่โหรแห่งดวงดาวผู้ลึกลับก็ไม่เว้น  ...เอ่อ น่าจะมีแต่กวีล่ะนะ ที่วัน ๆ ไม่ทำอะไรเลย
เรื่องราวของตัวละคร 1
ไม่นานมานี้ อาจารย์ของ Mona ซึ่งเป็นโหรแห่งดวงดาวผู้ทรงพลังได้มอบหมายภารกิจที่สำคัญชิ้นหนึ่งให้กับเธอ  ท่านอาจารย์มีเพื่อนรักเพื่อนชังคนหนึ่งอยู่ในเมือง Mondstadt เธอต้องการให้ Mona ไปหาผู้สืบทอดของเพื่อนเก่าคนนั้นเพื่อนำกล่องสมบัติลับสุดยอดกลับมา  "ถ้าเธอกล้าเปิดดูของที่อยู่ในกล่องนั่นล่ะก็ เธอคอยดูก็แล้วกัน"  เธอเตือน Mona ก่อนออกเดินทาง  แต่สิ่งที่ Mona นึกไม่ถึงก็คือผู้สืบทอดของเพื่อนเก่าที่อาจารย์ของเธอพูดถึงคือ Klee อัศวินดอกไม้เพลิงแห่งกองอัศวิน Favonius  ถึงแม้กล่องจะยังคงอยู่ดี แต่เพราะการกระทำของ Klee และอุบัติเหตุที่ไม่ได้ตั้งใจ... ทำให้ Mona เห็นของที่ลึกลับในกล่องโดยไม่รู้ตัว  "ซะ ซวยแล้ว นี่มันคือบันทึกของยายแก่ในสมัยยังสาว ถ้าฉันกลับไปตอนนี้ล่ะก็ ฉันต้องโดนยายแก่ฆ่าตายแน่..."  ดังนั้น Mona จึงต้องอยู่ที่เมือง Mondstadt และเริ่มใช้ชีวิตด้วยความทุกข์ยากต่อไป
เรื่องราวของตัวละคร 2
Mona ใช้ศาสตร์แห่งดวงดาวน้ำให้การทำนาย เธอเคยอธิบายหลักการพื้นฐานของมันไว้ดังนี้:  "โชคชะตาของผู้คนจะสะท้อนอยู่บนดาวบนฟากฟ้า ถึงแม้เงาสะท้อนในน้ำจะเป็นเพียงภาพลวงตา แต่มันก็เผยให้เห็นถึงความจริง"  ถึงแม้ทุกคนจะไม่ค่อยเข้าใจหลักการนี้เท่าไร แต่ Mona ก็มีความสามารถ ที่ทำให้ทุกคนเชื่อเธอได้อย่างง่ายดาย  แม้ว่าความสามารถนี้ อาจทำให้คนรำคาญอยู่บ้าง  แต่การทำนายของเธอนั้นแม่นยำราวตาเห็น และเธอก็ไม่เคยโกหกหรือปกปิดผลลัพธ์ของการทำนาย  "ลูกชายของคุณพูดโกหก"  "คุณกับเขาไม่ได้เป็นเนื้อคู่กัน อีกไม่นานเขาก็จะจากคุณไป"  ความจริงอันโหดร้ายได้ถูกเผยต่อหน้าของพวกเขา เรื่องเหล่านี้เป็นเรื่องที่พวกเขาคิดว่าไม่รู้จะดีกว่า  แต่ Mona ก็ยังพูดออกมาหมดทุกอย่าง บางทีเธอดูเหมือนจะไม่เข้าใจจิตใจของผู้อื่นเท่าไร  ในคืนที่ท้องฟ้าแจ่มใส ผู้คนมักจะเห็นเธออยู่บนเนินเขา  เมื่อเธอแหงนหน้าขึ้นมองดวงดาวที่อยู่ใกล้จนเหมือนจะเอื้อมถึง สีหน้าของเธอจะอ่อนโยนยิ่งนัก และเธอมักจะฮัมท่วงทำนอง ที่ไม่มีใครเคยได้ยินอีกด้วย
เรื่องราวของตัวละคร 3
โหรแห่งดวงดาว Mona นั้นไม่เคยศึกษาเรื่องการเงินมาก่อน เธออยู่อย่างอดอยากมาโดยตลอด  เพื่อประหยัดค่าใช้จ่ายด้านอาหาร เธอเคยกินเห็ดป่าเป็นเวลาหนึ่งเดือนเต็ม ๆ และบางครั้งก็ได้รับการช่วยเหลือระหว่างทาง นั่นจึงทำให้เธออยู่รอดมาได้  จริง ๆ แล้ว Mona พอมีเงินส่วนตัวอยู่บ้าง ถึงเธอจะไม่มีรายได้ และเงินเก็บที่เธอมี ก็ร่อยหรอลงเรื่อย ๆ แต่หลังจากตัดค่าใช้จ่ายด้านอาหารไปแล้วเธอก็ยังเหลือเงินอยู่บ้าง  แล้วเงินที่ว่านี้ไปไหนซะล่ะ? ถ้าคุณเคยเห็นห้องทดลองของเธอ คุณก็จะเข้าใจ อุปกรณ์ทางโหราศาสตร์กองใหญ่และเครื่องมือต่าง ๆ ไม่ได้เสกขึ้นมากลางอากาศหรอกนะ  อันที่จริง อุปกรณ์การวิจัยทั้งหมดในห้องวิจัยของ Mona นั้นมีค่ามาก หนังสือโบราณของ Liyue, อุปกรณ์ดูดาวจากสถาบัน Sumeru... แค่ค่าส่งของเหล่านี้ก็ไม่ใช่เงินน้อย ๆ แล้ว  การที่ Mona จะยากจน มันก็ไม่ใช่เรื่องแปลก  เพื่อหาเลี้ยงชีพ เธอได้รับจ้างเขียนคอลัมน์พิเศษเกี่ยวกับกลุ่มดาวบนนิตยสาร The Steambird มันได้กลายเป็นแหล่งรายได้ที่มั่นคงของเธอ  Mona ผู้มีรายได้สม่ำเสมอทุกเดือน ในที่สุดก็ได้หลุดพ้นจากสถานะยากจนเสียที แต่ในฐานะโหรแห่งดวงดาว การแสวงหาความรู้จะหยุดอยู่แค่นั้นได้อย่างไร?  หลังได้รับค่าตอบแทน เธอก็สั่งซื้ออุปกรณ์ทางโหราศาสตร์จำนวนมาก และใช้เงินจำนวนมหาศาล... จนในที่สุด เธอก็กลับมาอยู่ในสถานะยากจนอีกครั้ง  ทุกเดือนก็จะวนอยู่กับวงจรนี้ เรื่อยไป  ทุกวันนี้ Mona ต้องมานั่งกังวลเกี่ยวกับ Mora เป็นประจำ
เรื่องราวของตัวละคร 4
บางครั้ง Mona จะร่วมสังสรรค์กับ Klee และ Albedo วัตถุประสงค์หลักของเธอคือไปกินฟรี  วัตถุประสงค์รองคือแลกเปลี่ยนความรู้ทางวิชาการกับ Albedo  เนื่องจากทั้งคู่เป็นผู้แสวงหาหลักการพื้นฐานของโลก อีกทั้งยังเป็นศิษย์ของอาจารย์ผู้โด่งดัง จึงมักจะต้องร่วมงานกันเสมอ มันจึงเป็นเรื่องปกติที่พวกเขาจะทำงานด้วยกันอย่างขยันขันแข็ง  Mona จะปกป้องภาพลักษณ์ของอาจารย์ของเธอต่อหน้า Albedo เสมอ  แต่ในขณะเดียวกัน เธอมักจะบ่นเกี่ยวกับ "ยายแก่" คนนั้น  "ความรู้ที่เธอรับสืบทอดมานั้นไม่ธรรมดา... ยายแก่งี่เง่าหัวดื้อ... คำอธิบายถึงอาจารย์ของเธอข้อไหนที่ถูกต้องกันแน่?"  Albedo ถามอย่างอดไม่ได้ และ Mona ก็ไม่เคยคิดถึงคำถามนี้มาก่อน  เธอเอามือค้ำคางและครุ่นคิดอยู่พักหนึ่ง  "อืม ความรู้ด้านศาสตร์แห่งดวงดาวของยายแก่นั่นไม่ธรรมดา เรื่องนี้ฉันยอมรับ  แต่เธอรู้ราคาของไข่ไก่ เนย หรือข้าวสาลีรึเปล่าล่ะ? ในด้านนี้ ฉันเก่งกว่าเธอตั้งเยอะ"
เรื่องราวของตัวละคร 5
ในช่วงเวลาที่เล่าเรียนกับอาจารย์ อีกฝ่ายมักสอนเรื่องหลักการนามธรรมต่าง ๆ อธิบายสรรพสิ่งที่เป็นอยู่และกฎแห่งการโคจร  ส่วนจิตของคนนั้นถูกควบคุมโดยกฎแห่งการโคจรนี้ หากมีความสามารถในการคำนวณ ไม่ว่าโลกจะซับซ้อนเพียงใด ก็สามารถตีความได้อย่างแม่นยำ  แต่ก่อน Mona ก็เคยเห็นด้วยกับหลักการนี้เช่นกัน  แต่เมื่อเธอเริ่มใช้ชีวิตด้วยลำแข้งของตัวเอง และใช้ชีวิตอย่างเรียบง่าย เธอก็เริ่มสับสน  บนโลกนี้ทุกคนไม่ได้มีชีวิตที่หรูหรา บางคนไม่มีกินไม่มีใช้ มีชีวิตที่ไม่แตกต่างอะไรจากขอทานเลย  กลับมีนักเดินทางยากจนคนหนึ่ง เมื่อพบเห็น Mona ที่กำลังเก็บผักผลไม้อย่างยากลำบากอยู่นั้น อีกฝ่ายจึงแบ่งอาหารครึ่งหนึ่งที่เก็บได้ให้เธออย่างใจกว้าง  "อยู่นอกบ้าน คนเราก็ควรช่วยเหลือกัน"  พวกนี้ไม่ได้เขียนอยู่ในกฎแห่งการโคจรของโลก เรื่องพวกนี้เกิดขึ้นรอบตัวของเธออยู่บ่อย ๆ... ความซื่อสัตย์ของขโมย ความใจอ่อนของโจร ความกล้าหาญของคนขี้ขลาด ความเมตตาของคนชั่ว...  Mona เกิดความสงสัยขึ้นมา ทว่าก็ตามมาด้วยความรู้สึกมั่นคงที่เกิดขึ้น  เมื่อกลับมาครุ่นคิดใต้แสงดาว เธอพบว่าการวิจัยของเธอมีข้อบกพร่องไม่น้อย  ในช่วงที่เธอมีชีวิตอยู่นั้น การวิจัยกฎแห่งการโคจรของโลก คงจะต้องดำเนินต่อไปเรื่อย ๆ อย่างไม่สิ้นสุด
All Things Astrological
หนังสือพิมพ์ยอดนิยมของ Court of Fontaine "The Steambird" ได้เกิดคอลัมน์เนื้อหาใหม่ที่มี เอกลักษณ์ ตั้งแต่สารจากเจ็ดประเทศ จนถึงข่าวก๊อตซิป  ส่วน Mona เขียนคอลัมน์ในเนื้อหาส่วน "All Things Astrological" เป็นคอลัมน์ที่ทำขึ้นเพื่อผู้ที่สนใจในด้านนี้โดยเฉพาะ การได้รับโอกาสนี้ถือว่าเป็นสิ่งที่คาดไม่ถึง  ในขณะที่นักเขียนคอลัมน์คน ก่อนออกเดินทางท่องเที่ยว ระหว่างเดินทางได้ยินมาว่ามีโหรแห่งดวงดาวแปลกประหลาดคนหนึ่ง ความประหลาดใจของผู้ที่หลงใหล ในโหรแห่งดวงดาวจึงขอ ไปพบที่บ้าน  หลังจากที่ได้พูดคุย นักเขียนรู้สึกชื่นชมในตัว Mona เป็นอย่างมาก  และช่างเป็นโชคชะตา ในขณะที่นักเขียนตัดสินจะออกจากวงการ เห็นว่า Mona มีความขาดแคลนในด้านการเงินอยู่พอดี นักเขียนท่านนี้จึงได้แนะนำเธอให้ กับหัวหน้ากองบรรณาธิการคอลัมน์ "The Steambird"   เมื่อ Mona ได้เขียนคอลัมน์แรกเกี่ยวกับเนื้อหา "ขั้นพื้นฐานของโหรแห่งดวงดาว" แนวเล่าเรื่องสนุกสนานฉบับ "The Steambird" ก็เกิดความเปลี่ยนแปลงครั้งใหญ่  ทุกฉบับมักจะมีเนื้อหาพูดถึง "การโคจรทางดาราศาสตร์" ที่ค่อนข้างเข้าใจยากไปกว่าครึ่ง แถมยังมีแหล่งที่มาและอ้างอิงยิบย่อย เต็มไปหมด มิหนำซ้ำยังมีภาพประกอบวาดมืออยู่ด้วย  หัวหน้ากองบรรณาธิการคอลัมน์อดเป็นห่วงไม่ได้ วิธีการเล่าแบบเขียนวิจัยอย่างนี้ ผู้อ่านเก่า ๆ จะสามารถรับได้หรือไม่ แต่ผลปรากฏว่าสำนักพิมพ์ได้รับจดหมายจากผู้อ่านจำนวนไม่น้อย:  "เยี่ยมยอดมากเลย ถึงแม้จะอ่านไม่ค่อยรู้เรื่อง แต่ดูน่าสนใจมากเลย ฉันคือแฟนคลับของ Astrologist Mona Megistus แล้วล่ะ"  หลังจากได้รับการยืนยันจาก หัวหน้ากองบรรณาธิการ Mona ถึงกับโล่งอกไปทีหนึ่ง  และเพื่อเป็นการฉลอง เธอได้ใช้ค่าตอบแทนก้อนแรก ซื้อกล้องส่องดาวรุ่นใหม่ที่เธออยากได้มานานแสนนาน
วิชั่น
สำหรับ Mona แล้ว การได้รับ "วิชั่น" ไม่ได้มีความหมายอะไรมากนัก  แต่ก็ไม่ได้หมายความว่า อุปกรณ์ที่เป็นจุดรวมเวทมนตร์นอกร่างกายชิ้นนี้จะไม่มีประโยชน์  การมีพลังก็ต้องมีประโยชน์อยู่แล้ว แต่เมื่อนำมาเปรียบกับ "หลักการ" ที่ยิ่งใหญ่แล้ว "พลังอำนาจ" มันเป็นแนวคิดเล็ก ๆ เพียงเท่านั้น  เหล่าเทพเจ้าก็ต้องเคารพหลักการของโลกเช่นเดียวกัน Mona ต้องการค้นหาความจริงของโลกที่ซ่อนอยู่ในดวงดาวบนท้องฟ้าเท่านั้น  ดังนั้นถึงแม้เธอจะได้รับ "วิชั่น" ซึ่งเป็นแหล่งของพลัง และเปรียบเสมือนสิ่งยืนยันการยอมรับจากเทพเจ้า ก็ไม่ได้หมายความว่าเธอต้องคุกเข่าลงกราบไหว้พวกเขา  อย่างไรก็ตาม ถึงแม้ "วิชั่น" ที่อยู่ในมือเธอไม่ได้มีประโยชน์ในทางปฏิบัติมากนัก แต่มันก็เป็นสิ่งล้ำค่าของเธอ  มันเป็นอุปกรณ์การเรียนเพียงอย่างเดียวที่อาจารย์มอบให้เธอเป็นชิ้นเป็นอัน มันเป็นหลักฐานเพียงอย่างเดียวที่แสดงถึงช่วงเวลาที่ได้ใช้ร่วมกับอาจารย์ของเธอ  เธอเก็บความทรงจำนี้ไว้ในส่วนลึกของใจเธออย่างระมัดระวัง เจ้าอุปกรณ์การเรียนนี้ได้ติดตัวเธอไปทุกที่ เหมือนเครื่องประดับของหญิงสาวธรรมดา  จนกระทั่งวันหนึ่ง "วิชั่น" ของเธอเอง ก็ได้ตกลงมาอยู่ในอุปกรณ์การเรียนโบราณชิ้นนี้อย่างเงียบงัน...
