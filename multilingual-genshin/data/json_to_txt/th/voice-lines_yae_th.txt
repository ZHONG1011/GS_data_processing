พบกันครั้งแรก...
ฉันคือ Guuji แห่งศาลเจ้า Grand Narukami ที่ฉันมาในครั้งนี้ก็เพื่อเฝ้าติดตามทุกย่างก้าวของเธอตามคำสั่งของศาลเจ้า... โธ่ อย่ากังวลไปเลย พูดไปแบบนั้น จะได้มีเหตุผลให้พักยังไงล่ะ เร็วเข้า รีบไปทำอะไรสนุก ๆ ให้ฉันดูซะสิ
แชท - สร้างสรรค์งานเขียน
ช่วงนี้สำนักพิมพ์ Yae มีนิยายเกี่ยวกับการทะลุมิติระหว่างโลกเยอะแยะมากเลย ฮึ ผู้คนไม่พอใจในโลกของตัวเองรึยังไงกันนะ
แชท - เนื้อเรื่อง
ชีวิตของผู้คนมากมายเป็นเพียงแค่ตัวหนังสือไม่กี่บรรทัดบนกระดาษ ส่วนใหญ่ก็มีแต่เนื้อเรื่องที่น่าเบื่อทั้งนั้นเลยนะ
แชท - แดนมนุษย์
สำหรับฉันแล้ว การไม่เปลี่ยนแปลงก็เป็นความสวยงามอย่างหนึ่ง เฮ้อ แต่ในโลกนี้มีสิ่งที่ไม่เปลี่ยนแปลงที่ไหนกันล่ะ
ในเวลาที่ฝนตก...
หลังจากฝนตก ขนที่โดนฝนก็จะเปียกไปหมด...
ในเวลาที่ฟ้าผ่า...
คนส่วนมากจะกลัวเสียงฟ้าผ่า แต่ฉันได้ยินเสียงฟ้าผ่าแล้วกลับรู้สึกคุ้นเคย
ในเวลาที่หิมะตก...
จิ้งจอกน้อยที่ยังไม่เกิดสติปัญญาจะพุ่งเข้าหาหิมะเพื่อหาอาหาร... อยากเห็นฉันทำแบบนั้นเหรอ? ฮึ
อรุณสวัสดิ์...
อรุณสวัสดิ์ หืม? ทำไมดูไม่กระปรี้กระเปร่าเลยล่ะ นอนไม่อิ่มเหรอ? เอ๊ะ หรือว่าเมื่อคืนไปทำอะไรไม่ดีมา?
สวัสดีตอนเที่ยง...
เฮ้อ~ ปวดหัวจริง ๆ เที่ยงนี้จะกินอะไรดีนะ? เต้าหู้ทอดก็กินจนเบื่อละ อยากกินอะไรที่รสชาติอ่อน ๆ หน่อย จะว่าไปแล้ว ฉันไม่เจอสาวน้อยจากสำนัก Yashiro ตั้งนานแล้ว งั้นเราไปกินขนมหวานที่เธอทำกันดีมั้ย
สวัสดีตอนเย็น...
คืนนี้แสงจันทร์กระจ่างงดงามมาก ถ้าไม่ได้ทำอะไรสักอย่างคงจะน่าเสียดายมากแน่ ๆ งั้นไปเดินเล่นใต้แสงจันทร์กับฉันเถอะ ห้ามปฏิเสธนะ
ราตรีสวัสดิ์...
ได้เวลานอนแล้ว อ๋า ถ้าไม่ได้ยินเสียงฟ้าร้องในยามกลางคืน ฉันคงนอนหลับไม่สนิทแน่
เกี่ยวกับตัว Yae Miko - นิรันดร์
สิ่งที่เรียกว่าความเป็นนิรันดร์ คือการไม่สูญเสียสิ่งที่มีอยู่อีกต่อไป แต่ในมุมอื่น ๆ แล้ว มันก็หมายถึงการละทิ้งความเป็นไปได้อื่น ๆ ทั้งหมดด้วย แต่โลกก็เป็นเช่นนี้เสมอ ไม่มีใครได้ทุกสิ่งหรอก
เกี่ยวกับตัว Yae Miko - งานอดิเรก
มนุษย์เป็นสิ่งที่น่าสนใจมาก ดังนั้นฉันจึงชอบมนุษย์ ทั้ง ๆ ที่ชีวิตนั้นสั้นนัก แต่พวกเขากลับสามารถฉายแสงอันเจิดจ้าได้ ในท่ามกลางพวกเขา มีบางคนที่มีแสงที่ไม่เคยริบหรี่ลงแม้เวลาจะผ่านไปเนิ่นนาน การได้อ่านชีวิตเช่นนี้ เป็นเรื่องที่น่ายินดียิ่งนัก
เกี่ยวกับเรา - นักเขียน
น่าเบื่อ หนังสือเล่มนี้น่าเบื่อมากเลย... เฮ้อ อะไรชักจูงให้คนพวกนี้มาเป็นนักเขียนกันนะ อ้อ จริงสิ งั้นเธอลองเขียนประสบการณ์ของตัวเองส่งไปที่สำนักพิมพ์ Yae ดีมั้ย ฉันมั่นใจว่านั่นจะทำให้ฉันหายเบื่... อะแฮ่ม จะต้องเป็นที่นิยมแน่ ๆ
เกี่ยวกับเรา - การสึกกร่อน
การปิดกั้นตัวเอง อาจทำให้ตัวเอง "สึกกร่อน" ได้เร็วยิ่งกว่า โลกที่มีแค่ตัวเราเอง โดยไม่มีใครเป็นกระจกสะท้อนตัวเรากลับมา เป็นสิ่งที่น่ากลัวมากเหลือเกิน... เมื่อฉันและเธออยู่ด้วยกัน สิ่งสำคัญที่สุดนั้น คือการช่วยสะท้อนตัวตนของกันและกันออกมาให้อีกฝ่ายได้เห็น
เกี่ยวกับ "วิชั่น"...
เธอบอกว่า... เธอชอบวิธีที่ฉันใส่ "วิชั่น" เป็นเครื่องประดับงั้นเหรอ? ตาถึงจริง ๆ เลยนะ งั้น...อยากลองจับดูหน่อยมั้ยล่ะ?
ต้องการจะแชร์อะไร...
เมื่อน้ำมันเริ่มเดือด ให้ใส่เต้าหู้ลงไป แล้วหรี่ไฟลงเป็นไฟอ่อน ทอดจนเป็นสีเหลืองทองค่อยตักออกมาเสิร์ฟแบบร้อน ๆ ในโลกนี้ไม่มีอะไรที่อร่อยไปกว่าเต้าหู้ทอดอีกแล้ว เอ๋ ฉันบอกวิธีทำให้เธอไปหมดแล้ว ทำไมเธอถึงยังมัวมายืนอยู่ตรงนี้อยู่อีกล่ะ?
ข้อมูลที่น่าสนใจ...
เพราะตอนอยู่ที่ศาลเจ้า Grand Narukami แค่เงยหน้าขึ้นมอง ฉันก็เห็นมันได้ทุกวัน บางทีฉันก็รู้สึกเบื่อเหมือนกัน แต่ Sacred Sakura ได้กลายเป็นสิ่งที่เกี่ยวพันกับโชคชะตาของชีวิตฉันไปแล้วล่ะ
เกี่ยวกับโชกุน Raiden...
เห็นได้ชัดเลยว่าเธออยากจะออกมา แต่กลับเอาแต่ขังตัวเองไว้ในดินแดนแห่งใจที่บริสุทธิ์ เป็นการทรมานตัวเองชัด ๆ เลย... แต่ถ้ามองในมุมกลับกัน มันก็น่ารักดีใช่มั้ยล่ะ
เกี่ยวกับ Kamisato Ayato...
เจ้าคนของสำนัก Yashiro นั่น เป็นคนที่คาดเดาไม่ได้ตั้งแต่เด็กแล้ว อย่าไปหลงกลรอยยิ้มอันอบอุ่นของเขาเข้าล่ะ เพราะไม่รู้ว่าเขาจะวางแผนอะไรไว้ในใจบ้าง ไม่ชอบใจเอาซะเลย... ฮึ ฉันไม่ใช่คนแบบเดียวกับเขาสักหน่อย จะมาบอกว่าเป็นพวกเดียวกันได้ยังไง
เกี่ยวกับ Kamisato Ayaka...
ฉันชอบสาวน้อยของสำนัก Yashiro มาก ๆ เลย เธอจัดการทุกเรื่องได้อย่างเป็นระเบียบเรียบร้อย แต่อยู่ในสำนัก Yashiro เธอมักจะได้ทำแต่งานที่เปลืองแรงโดยเปล่าประโยชน์อยู่เสมอ น่าสงสารจริง ๆ ถ้าเธอไม่ได้เป็นคนของตระกูล Kamisato นะ ฉันคงดึงตัวเธอมาที่สำนักพิมพ์ Yae ตั้งนานแล้วล่ะ
เกี่ยวกับ Kujou Sara...
ไม้โง่ ๆ ท่อนนี้น่ะนะ สู้ไม่ได้กับความเฉลียวฉลาดของพ่อเท็งงุของเธอเลยสักนิด... เฮ้อ จะว่ายังไงดีล่ะ ถึงแม้ว่าการเป็นคนตรงไปตรงมาก็มีข้อดีอยู่เหมือนกัน แต่ฉันก็หวังว่าครั้งหน้าเธอจะไม่มาตามราวีฉันที่ศาลเจ้า แล้วเอาแต่ถามเกี่ยวกับเรื่องของ Ei อีกนะ
เกี่ยวกับ Yoimiya...
ดอกไม้ไฟของ Naganohara เป็นหนึ่งในของหายากที่คุ้มค่าแก่การรอคอยในทุกปี ว่ากันว่าหลายวันก่อนเธอได้สร้างความวุ่นวายให้กับสำนัก Tenryou ซะยกใหญ่ โดยการเที่ยวจุดดอกไม้ไฟไปทั่วทุกที่ ฮึ ฉันว่าพวกคนของตระกูล Kujou คงจะโกรธจนหน้าดำหน้าแดงแน่ น่าเสียดายจริง ๆ ที่ฉันไม่ได้เห็นฉากนั้นกับตาตัวเอง
เกี่ยวกับ Ganyu...
จะว่าไปแล้วก็ไม่ได้เจอพี่ Ganyu ตั้งนานแล้ว ตอนที่ Inazuma ยังไม่ปิดประเทศ เราสองคนมักจะพบกันเพื่อหารือเกี่ยวกับความสัมพันธ์ระหว่าง Inazuma กับ Liyue เสมอ เธอพึ่งพาได้มากจริง ๆ คราวหน้าถ้ามีโอกาสไปที่ Liyue อีก ฉันจะนำ Sea Ganoderma สด ๆ ไปให้เธอด้วย
เกี่ยวกับ Sangonomiya Kokomi...
มิโกะเดี๋ยวนี้ น่ารักขึ้นเรื่อย ๆ เลยนะ ไม่รู้ว่าตอนที่เธอแสดงการรำคางุระจะเป็นยังไงนะ บางทีฝูงปลาอาจจะหมุนตามเธอไปด้วยก็ได้ละมั้ง ขอแค่เธอยินดีเรียกฉันว่าพี่มิโกะสักคำ ฮิฮิ... ฉันก็ยินดีที่จะแบ่งปันประสบการณ์ให้อยู่แล้วล่ะ
เกี่ยวกับ Kunikuzushi...
ตอนนั้นฉันก็คิดอยู่แล้วว่ามันจะต้องเป็นปัญหาแน่ แต่เธอกลับบอกว่ามันเป็นสิ่งที่เธอสร้างขึ้นและเธอไม่อยากลงมือกับมัน ถ้ารู้ว่ามันจะเป็นแบบนี้ตั้งแต่แรก สู้ฉันจัดการโดยไม่บอกเธอยังจะดีเสียกว่า แล้วตอนนี้ล่ะ? ฮึ...ตอนนี้ ก็ได้กลายเป็นปัญหาเข้าแล้วไง
เกี่ยวกับ Arataki Itto...
เขาน่ะเหรอ เจ้าคนประหลาดของเผ่าโอนิ ฮึ ได้ยินมาว่าเขาสร้างปัญหาให้ตระกูล Kujou ไม่น้อยเลย คนของสำนัก Tenryou ต้องการลบข้อความของเขาบนกระดานข่าวสารตามท้องถนนเพราะมันทำลายภูมิทัศน์อันงดงาม ฉันเลยสั่งให้คนไปเก็บมา ฮึ โอนิน้อยที่น่าสนใจขนาดนี้ นานทีปีหนจะเจอสักคนนะ
เกี่ยวกับ Gorou...
หางของ Gorou มีสีที่สวยงามมาก แต่...หางของฉันนุ่มกว่านะ ฮึ...
เกี่ยวกับ Sayu...
เจ้าตัวเล็กนี่ซ่อนตัวเก่งทีเดียว Kano Nana มักจะบ่นกับฉันว่าเธอต้องใช้เวลาตั้งนานในการตามหาเธอ จนแทบจะไม่มีเวลาอ่านนิยายเลย ฉันว่านะ หรือบางทีอาจจะมีคนคอยแอบช่วยเหลือ Sayu จากในเงามืดอยู่ก็ได้?
เกี่ยวกับ Kuki Shinobu
ได้ยินมาว่าน้องสาวคนนี้ของ Miyuki เป็นตัวของตัวเองมาก แม้ว่าจะมาจากตระกูลของมิโกะ แต่เธอกลับทำตัวห่างเหินกับศาลเจ้ามาก และยังเรียนรู้งานฝีมือมากมาย ถึงขนาดไปเรียนต่อที่ Liyue ด้วย และสุดท้าย เธอก็เข้าร่วมกับแก๊ง Arataki... เด็กสาวที่น่าสนใจขนาดนี้ คงต้องให้ Miyuki ช่วยแนะนำให้สักหน่อยแล้วล่ะ อืม Miyuki ไม่มีทางปฏิเสธฉันหรอก
อยากรู้เกี่ยวกับ Yae Miko - 1
อยากรู้จักฉันมากกว่านี้งั้นเหรอ? ก็ไม่ใช่ว่าไม่ได้หรอกนะ แต่โลกเรานี้ต่างก็มีผลประโยชน์ร่วมกันทั้งนั้น ถ้าอยากรู้จักฉัน ก็เอาเรื่องของเธอมาแลกเปลี่ยนสิ
อยากรู้เกี่ยวกับ Yae Miko - 2
ท่าน Kitsune Saiguu บอกว่าเธอจะออกเดินทางไกล แล้วก็ไม่กลับมาอีกเลย เฮ้อ ตอนนั้นฉันไม่อยากรับภาระจัดการปัญหาของศาลเจ้า Grand Narukami เลย เธอจึงบอกกับฉันว่า ถ้าฉันยอมเป็น Guuji แห่งศาลเจ้าละก็ จะสามารถกินเต้าหู้ทอดได้มากเท่าที่ต้องการได้ เธอยกเหตุผลไร้สาระอะไรก็ไม่รู้มาหว่านล้อมฉัน จู้จี้จุกจิก ช่างเป็นผู้หญิงที่น่าปวดหัวจริง ๆ...
อยากรู้เกี่ยวกับ Yae Miko - 3
แรงจูงใจในการสร้างสำนักพิมพ์ Yae ในตอนแรกนั้น เพราะอยากอ่านนิยายที่น่าสนใจ แต่ภายหลังความสนุกก็กลายเป็นการดูแลนักเขียนที่หมดแรงกายแรงใจเหล่านั้น ฮึ เธอคงคิดถึงเหตุผลที่พวกเขาเอามาแถตอนที่ส่งต้นฉบับล่าช้าไม่ออกแน่ เฮ้อ มันน่าสนใจมากกว่านิยายที่พวกเขาเขียนซะอีก
อยากรู้เกี่ยวกับ Yae Miko - 4
ไม่ว่าอย่างไร เทพอสูรนั้นต่างก็มีช่วงเวลาของการดับสูญ ถ้าหากเรื่องราวของพวกเขาสูญหายไปตามกาลเวลาและไม่มีใครจดจำได้อีก เช่นนั้นคงจะน่าเสียดายมาก และผู้ที่มีคุณสมบัติที่จะเขียนเรื่องราวของพวกเขาได้ จะต้องมีทักษะการเขียนและสำนวนที่ยอดเยี่ยม... หากโลกนี้ไม่มีคนแบบนี้ งั้นเราก็ต้องฝึกออกมา... ฝึกฝนนักเขียนที่สามารถเขียนเรื่องราวแบบนั้นได้ออกมา
อยากรู้เกี่ยวกับ Yae Miko - 5
จะว่าไปแล้ว ถึงแม้ว่าฉันจะอ่านนิยายที่คนอื่นเขียนมามาก แต่ฉันยังไม่เคยลงมือเขียนเองเลยสักครั้ง ก็การเขียนนิยายเป็นเรื่องยุ่งยากนี่นา แต่ถ้าการผจญภัยของเธอสิ้นสุดลง แล้วต้องการให้ใครสักคนบันทึกเรื่องราวนั้นไว้ และประจวบเหมาะว่าฉันมีเวลาว่างด้วยละก็...
งานอดิเรกของ Yae Miko...
สิ่งแรกที่ฉันชอบคือการอ่านเรื่องราวของคนอื่น อย่างที่สองคือการดูปัญหาของคนอื่น ถ้าจับสองเรื่องนี้รวมเข้าด้วยกันได้นะ ฮ่า จะต้องเป็นเรื่องที่สนุกสุดเหวี่ยงแน่ ๆ
เรื่องกลุ้มใจของ Yae Miko...
วันที่สงบสุขนั้นช่างน่าเบื่อเสียจริง...
อาหารที่ชอบ...
เธอเคยได้ยินเกี่ยวกับอาหารที่ชื่อว่า "Kitsune Udon" มั้ย ที่จริงมันก็แค่อูด้งที่เพิ่มเต้าหู้ทอดเท่านั้นแหละ เป็นไง อูด้งใส่เต้าหู้ทอด ฟังดูน่ากินใช่มั้ยล่ะ
อาหารที่เกลียด...
ไม่ได้ ของที่ผ่านการดองนั้นไม่ผ่าน ไม่ว่าจะเป็น Medaka หรือ Kiviak เธอไม่คิดว่ามันมีกลิ่นเหม็นที่ทำให้คนทนไม่ได้เหรอ? ในฐานะ Guuji แห่งศาลเจ้า Grand Narukami ฉันจะทนกลืนของไม่สะอาดแบบนั้นได้ยังไงล่ะ
ได้รับของขวัญ - 1
โอ๊ะ เจ้าตัวเล็ก เธอนี่รู้รสชาติที่ฉันชอบจริง ๆ เลยนะ
ได้รับของขวัญ - 2
ในเมื่อเธอทำเองกับมือ งั้นฉันจะลองชิมดูหน่อยก็แล้วกัน หึหึ...
ได้รับของขวัญ - 3
จะว่ายังไงดีละ... เจ้าตัวเล็ก เธอยังต้องพยายามอีกมากนะ
วันถือกำเนิด...
วันนี้เป็นวันเกิดของเธอเหรอ...  "เนื่องในโอกาสฉลองวันเกิด ด้วยนามของฉัน ฉันขอให้เธอสมหวังดั่งคำขอ สมใจดั่งความปรารถนา ขอให้ได้รับความคุ้มครองจากเทพเจ้าด้วยใจบริสุทธิ์" เอาล่ะ เอาแค่นี้ละกัน ขอให้ปีนี้มีแต่สิ่งดี ๆ และสมหวังทุกประการนะ
ความรู้สึกที่ได้เลื่อนขั้น - บทนำ
หลังจากฝึกฝนขั้นตอนเพื่อเป็นมิโกะเสร็จสิ้น จนสามารถสวดมนต์ทำพิธีได้อย่างถูกต้องแล้ว จะได้รับการขนานนามว่า "Chokkai" ซึ่งมันเป็นเรื่องง่ายดายสำหรับมนุษย์มาก แต่สำหรับจิ้งจอกแล้วนี่เป็นขั้นตอนที่ยากลำบากมากที่สุด... ก็เพราะเป็นจิ้งจอกนี่นา
ความรู้สึกที่ได้เลื่อนขั้น - ชี้แจง
การฝึกฝนในการเป็นรักษาการ Guuji หรือที่เรียกว่า "Seikai" นั้นยากลำบากมาก ต้องอดทนต่อข้อปฏิบัติที่เข้มงวดมากมาย มีทางเดียวที่จะผ่านมันไปได้ นั่นคือห้ามโดนจับได้ตอนแอบกินอาหารในตอนกลางคืนเด็ดขาด
ความรู้สึกที่ได้เลื่อนขั้น - มุมมองอื่น ๆ
การเลื่อนขั้นเป็น "Meikai" หมายถึงการเข้าสู่ห้วงแห่งสวรรค์และโลก การหยั่งรู้ และเข้าใจโลกทั้งหมด โดยปกติแล้วเมื่อเข้าสู่ระดับนี้ก็จะได้รับวิชั่น และมีอายุขัยที่ยาวนานกว่าจิ้งจอกทั่วไป
ความรู้สึกที่ได้เลื่อนขั้น - บทสรุป
ในอดีตจะมีเพียง Guuji ของศาลเจ้า Grand Narukami เท่านั้นที่จะมีขั้น "Joukai" ซึ่งจะคล้ายกับตำแหน่งกิตติมศักดิ์ที่ไม่เกี่ยวกับความสามารถของผู้ถือครอง แต่ถ้าฉันต้องประกาศตัวว่าเป็น Joukai ที่แข็งแกร่งที่สุด ก็ใช่ว่าจะทำไม่ได้หรอกนะ
สกิลธาตุ - 1
รับคำสั่งนี้ซะ
สกิลธาตุ - 2
คาถาต้องห้าม
สกิลธาตุ - 3
สั่งการ!
สกิลธาตุ - 4
จงปรากฏ
สกิลธาตุ - 5
จงสำแดงให้ประจักษ์
ท่าไม้ตาย - 1
เผยธาตุแท้ออกมา!
ท่าไม้ตาย - 2
ไม่มีสิ่งใดคงนิรันดร์!
ท่าไม้ตาย - 3
อัสนีงามงด
เปิดหีบสมบัติ - 1
มีอะไรน่าสนใจมั้ย?
เปิดหีบสมบัติ - 2
มีแค่นี้เหรอ...
เปิดหีบสมบัติ - 3
เร็วเข้า รีบเปิดให้ฉันดู
ค่าพลังชีวิตต่ำ - 1
จะปล่อยให้เป็นแบบนี้ไม่ได้
ค่าพลังชีวิตต่ำ - 2
จะเล่นต่อไปไม่ได้แล้ว
ค่าพลังชีวิตต่ำ - 3
เอาล่ะ ต้องจริงจังหน่อยแล้ว
ค่าพลังชีวิตของเพื่อนต่ำ - 1
ไม่ต้องฝืนแล้วล่ะ
ค่าพลังชีวิตของเพื่อนต่ำ - 2
ยกให้เป็นหน้าที่ฉัน
หมดสติ - 1
โอ้ หมดสนุกแล้วสิ...
หมดสติ - 2
เป็นตอนจบสุดย่ำแย่...
หมดสติ - 3
หยุดเพียงเท่านี้ อย่าพูดถึงชั่วนิรันดร์เลย...
รับการโจมตีปกติ - 1
แค่เนี่ย?
โดนโจมตีอย่างหนัก - 1
วุ่นวายซะจริง
เข้าร่วมทีม - 1
นึกถึงฉันแล้วล่ะสิ?
เข้าร่วมทีม - 2
ไปทำเรื่องน่าสนใจกันดีกว่า
เข้าร่วมทีม - 3
ก็ได้ ในเมื่อเธออุตส่าห์มาเชิญฉัน...
