Vermillion Hereafter
เพิ่มพลังโจมตี 18%
หลังจากปล่อยท่าไม้ตาย จะเกิดเอฟเฟกต์ Nascent Light เป็นเวลา 16 วินาที: พลังโจมตีเพิ่มขึ้น 8%; และเมื่อพลังชีวิตของตัวละครลดต่ำลง พลังโจมตีจะเพิ่มขึ้นไปอีก 10% โดยจะเพิ่มด้วยวิธีนี้ได้มากสุด 4 ครั้ง และในทุก 0.8 วินาที จะเกิดขึ้นได้มากสุดหนึ่งครั้ง เอฟเฟกต์ Nascent Light จะหายไปเมื่อตัวละครออกจากการต่อสู้; ในระหว่างช่วงเวลาต่อเนื่อง การปล่อยท่าไม้ตายอีกครั้ง จะเป็นการล้างเอฟเฟกต์ Nascent Light ที่มีอยู่เดิม
Flowering Life
ของที่ระลึกโบราณ ยังคงดูมีชีวิตชีวาราวกับตอนที่ถูกเก็บเมื่อร้อยปีก่อน
 บนหน้าผาสีชาดอันเก่าแก่ เป็นที่ที่ดอกไม้แสนงดงามเคยแย้มบานสดใส แม้ในยุคที่โลหิตหลั่งไหลทับถมจนกลายเป็นสีดำ แต่พวกมันก็ไม่เคยแปดเปื้อนโคลนตม  Millelith อันแข็งแกร่ง ผู้แสนหนักแน่นไม่หวั่นไหว แม้จะต้องเผชิญหน้ากับปีศาจแห่งความมืดมนก็ตาม ชาวเขาผู้เงียบงันกับจันทราสีเงิน ได้สร้างสถานที่อันเงียบสงบเพื่อพวกเขา  "ธิดาแห่งหน้าผา และ Glazed Sand Crystal เอ๋ย ได้โปรดอย่าหลั่งน้ำตาเพื่อข้าเลย" "ข้าถือกำเนิดภายใต้เงามืดของ Mt. Tianheng เข้าต่อสู้เพื่อตอบแทนความเมตตาของราชาหิน" "ฝากชีวิตไว้กับยักษาสี่แขน มุ่งสู่ห้วงเหวเวิ้งว้างเรืองรอง" "เส้นทางอันมืดมิดภายใต้เงาของหลุมดำมืด สู่วังหินที่เต็มไปด้วยคริสตัลที่งอกเงย" "ความมัวหมองจากขุมลึก ดำรงอยู่ซึ่งปีศาจร้ายอันบิดเบี้ยว" "ความน่าสะพรึงกลัว และสิ่งที่เหลือเชื่อมากมาย ก็ไม่อาจทำให้ใจข้าหวาดหวั่น"  "สายลมยามค่ำคืนขัดจังหวะคำพูดของนายทหาร Millelith ทำให้เขาไม่อาจเอ่ยคำลา" ขอฝากดอกไม้ดอกน้อยนี้ให้แก่ธิดาแห่งชาวเขา เป็นของแทนใจว่าอย่าได้ลืมเลือนกัน  "สิ่งเดียวที่ทำให้ข้ากลัว คือการถูกลืมเลือน และการสูญเสีย" "หากโชคชะตากำหนดให้ข้าต้องถูกกลบฝังในที่นิรนาม ก็ได้โปรดอย่าลืมเลือนกัน"
Feather of Nascent Light
ขนนกที่ส่องประกายอย่างสลัว ๆ และอัดแน่นไปด้วยความทรงจำมากมาย
 ในตำนานเล่าว่าบนหน้าผาที่สูงที่สุดใน Chasm มีผู้กล้าหาญท่านหนึ่งซึ่งเคยคว้าจับขนนกอินทรีที่บินอยู่ได้ด้วยมือ นอกจากนี้ยังมีตำนานเล่าว่า ผู้ที่สามารถทำสิ่งนี้ได้จะถือว่าเป็นผู้มีคุณสมบัติที่จะได้ตกตายเคียงบ่าเคียงไหล่กับเหล่าเซียน  "แม้ว่าจะต้องสิ้นชีพเพราะปกป้องผู้คน หรือแม้แต่ไล่ตามสิ่งที่ปรารถนาก็ตาม ต่างก็เป็นเรื่องที่ดีทั้งสิ้น" "แต่พอคิดให้ดี ๆ มันก็เหมือนกับปลาที่ดำดิ่งลงไปในแอ่งน้ำลึก และนกที่ตกลงไปในหุบเขา" "ถึงแม้จะสามารถบรรลุความพึงพอใจของตนเองได้ แต่ก็ไม่มีใครรู้จัก ท้ายที่สุดก็ถูกลืมเลือนไป" "ปุถุชนอย่างข้า ก็เหมือนขนนกที่ติดอยู่ในพายุทอร์นาโด หมุนเคว้งคว้าง ลอยละลิ่วร่วงหล่นไปในห้วงอากาศ" "สิ่งที่เรียกว่าความอยู่รอด และสิ่งที่เรียกว่าความยืนหยัดล้วนแต่เป็นเพียงความว่างเปล่า ไร้ความหมายสินะ"  เสียงกระซิบแห่งความมืดมน ได้เขย่าหัวใจของผู้ที่ไม่สามารถสร้างชื่อเสียงให้เลื่องลือได้...  แต่ในที่สุดสงครามก็สิ้นสุดลง ทหารหลายคนหลับใหลอยู่ในห้วงลึกชั่วนิรันดร์ เสียงกรีดร้องลึกลับของกองทัพมืดก็ค่อย ๆ เลือนจางหายไปอย่างเงียบ ๆ ราวกับระลอกคลื่น แม้ว่าช่วงชีวิตมนุษย์จะแสนสั้น แต่ผืนแผ่นดินจะจดจำทุกสิ่งไว้ตราบนานเท่านาน
Solar Relic
นาฬิกาโบราณที่ดูแข็งแรงทนทาน ตัวเรือนเปล่งประกายแวววับด้วยทรายคริสตัล
 ตามตำนานเล่าว่าเมื่อราชาแห่งหินยังเยาว์วัย ดวงตะวันเคยเป็นราชรถสูงที่วิ่งแล่นไปรอบโลก เมื่อยามสามพี่น้องแห่งราตรีได้สิ้นชีวิตลงจากภัยพิบัติ ราชรถดวงตะวันก็ได้ร่วงหล่นลงไปในหุบเหวลึก ชาวเขาทุกคนต่างเชื่อว่าดวงตะวันจะได้รับการฟื้นฟู และกลับมาส่องสว่างบนท้องฟ้าที่มืดมิดได้อีกครั้ง แม้ว่าราชรถดวงตะวันจะกลับไปยังทิศตะวันออกอันไร้จุดสิ้นสุด แต่ชิ้นส่วนของมันกลับหลงเหลือบางสิ่งเอาไว้ตลอดกาล หลังจากที่ชาวเขาอพยพไปที่เมืองท่าแล้ว ก็ได้นำชิ้นส่วนนั้นไปบดเป็นทรายคริสตัล และขายให้กับผู้ที่รู้คุณค่าของมัน  "อย่าพูดล้อเล่นแบบนั้น นั่นเป็นเพียงข่าวลือในหมู่ชาวบ้านที่ไม่ได้น่าเชื่อถืออะไร จะไปเชื่อได้ง่าย ๆ ได้ยังไงกันเล่า" "คนค้าขายใน Shenglu Hall ได้สิ้นความเขลาไปเนิ่นนานแล้ว ทั้งยังลืมอดีตที่ไร้สาระไปจนหมดสิ้นแล้วด้วย" "เพราะอย่างไรก็ตาม ทรายคริสตัลเรืองแสงก็ไม่เหมาะสมที่จะนำไปทำเป็นเครื่องปั้นดินเผา และไม่เหมาะกับการทำเป็นสีที่หรูหรา" "ตามคำบอกเล่าของคนงานเหมือง Chasm... แม้ว่าจะไม่ใช่เรื่องราวที่น่าเชื่อถือก็ตาม" "นาฬิกาเรือนนี้และทรายคริสตัลบางส่วนได้มาจากทหาร Millelith เมื่อห้าร้อยปีที่แล้ว"  หุบเหวอันมืดมิดที่ความสว่างและความมืดต่อกรกันอยู่ แม้แต่ความแข็งแกร่งของยักษาก็ยากที่จะต้านทานเอาไว้ได้ มนุษย์ปุถุชนต้องการแสงสว่างยิ่งกว่า เพื่อที่จะได้ไม่หลงทางหายไปในม่านเหล็กอันมืดมิดที่กลืนกินผู้คนม่านนั้น ทหาร Millelith รวบรวมทรายเรืองแสงมาเพื่อส่องแสงสว่าง ซึ่งราวกับแสงจันทร์ที่นวลผ่อง ในการคำนวณเวลาที่มนุษย์ใช้ในหุบเหวลึก นาฬิกาเรือนนี้เป็นหลักฐานพิสูจน์ที่ยังคงส่งต่อจากรุ่นสู่รุ่น
Moment of the Pact
แก้วโบราณที่ทำจากทรายคริสตัล ดูเหมือนว่าจะยังคงไม่หม่นหมองไปตามกาลเวลา
 ผืนดินเป็นที่รู้จักในนาม "Chasm" ที่ส่องประกายระยิบระยับสีชาดมาตั้งแต่สมัยโบราณ คนงานเหมืองในภูเขา หรือพ่อค้าอัญมณีในตลาดยังคงกล่าวถึงตำนานเกี่ยวกับยักษามาจนถึงทุกวันนี้ ว่ากันว่ามีนักเดินทางผู้โดดเดี่ยวที่มีสี่แขนบนไหล่ ได้เดินทางมาถึงดินแดนรกร้างที่ ดวงดาวได้ร่วงหล่นลงไป เมื่อชาวชนเผ่าได้ยินว่ามีนักเดินทางผู้โดดเดี่ยวที่ขับไล่ความชั่วร้ายได้มาเยือนดินแดนแห่งนี้ ก็ได้ทยอยกันมาอย่างไม่ขาดสาย  "แขกผู้มาเยือนจากแดนไกลเอ๋ย ได้โปรดรับสุราของพวกเรา แล้วได้โปรดรับฟังสิ่งที่พวกเราพูดด้วยเถิด" "สุราภูเขาเก่าเปรี้ยวขมยากกลืนลง มิอาจเทียบเท่าสุราของ Mt. Tianheng ที่ Rex Lapis ยกย่อง" "แต่สวรรค์ประทานพรให้ชาวเขาด้วยอัญมณีหายาก และหยกล้ำค่า พวกเราจึงขุดเหมืองหินเพื่อหาเลี้ยงชีพ" "ต้องขอบคุณความกรุณา และความเมตตาของ Rex Lapis แม้ว่าชีวิตจะไม่ดีเท่าที่คาดหวัง แต่ก็ยังมั่งคั่ง ไร้กังวล" "แต่อย่างนั้น ทุกสิ่งทุกอย่างล้วนเปลี่ยนไป เงามืดมิด เข้าบดบังคำอวยพรของดวงดาวที่ร่วงหล่น" "วันนี้ ถึงแม้เราจะไม่มีของขวัญล้ำค่าใดมอบให้ แต่ยังคงบากหน้ามาขอความช่วยเหลือ"  ผู้มาเยือนรับฟังคำวิงวอนของเหล่าคนเฒ่าคนแก่ พลางจิบสุราขมปร่าในแก้วอย่างเงียบ ๆ ไม่มีแม้แต่ถ้อยคำคำสัญญา หรือการเหยียดหยามมนุษย์ที่ไม่ประมาณตน เขาหันกลับไปทางทิศตะวันออกโดยไม่สนการเหนี่ยวรั้งใด  เรื่องราวหลังจากนั้น ก็เป็นอย่างที่ทุกคนทราบกันดี...  แต่กระนั้นแก้วสุราทรายคริสตัลแสนเรียบง่าย ที่ครั้งหนึ่งเขาเคยใช้ดื่มกับชาวบ้าน ยังถูกเก็บรักษาไว้เป็นหลักฐานแห่งสัญญาจวบจนถึงทุกวันนี้
Thundering Poise
ว่ากันว่าเป็นหน้ากากที่ชาวภูเขาทำขึ้นให้ยักษา ภายนอกดูเรียบง่ายและดั้งเดิม แต่พื้นผิวยังคงแวววาว ไม่เสียประกายเมื่อกระทบแสง
 ณ Tianqiu มียักษา ที่มีแขนอันทรงพลังทั้งสี่ จากแดนไกลถึง Chasm ชาวเผ่าล้วนแซ่ซ้อง จัดงานรื่นเริง อาหารพรั่งพรู มือถือดาบบุกเข้า Chasm ขจัดทุกข์เข็ญแด่ผู้คน รวดเร็วดุดันราวกับอสูร เห็นเพียงเนตรสีม่วงกะพริบไหว สายฟ้าแลบทะลุเงามรณะ แลฟ้าร้องมลายความมืดสิ้น หมู่เมฆาซ่อนห้วงเหว กลืนกินนภาทางช้างเผือก ลมป่ากู่ร้อง ซินนาบาร์ซุกซ่อนท่ามกลางความมืดมิด เทือกเขาสะเทือนลั่น หุบเขาทรุดตัวลง เหวลึกพังทลายพื้นดินร้องคำราม ทันใดพลันเงียบสงัด เมฆาบดบังสุริยันคล้อย วิหคร่ำคร่ำครวญไห้ "ได้ยินไหม เสียงกลองจากลมเหนือ สายน้ำวนดูดกลืนผู้กล้าหาญไปไม่หวนกลับ" "เห็นหรือไม่ ยักษาที่ต่อสู้เพื่อท้องฟ้ายามรุ่งอรุณ ถอดถอนใจแด่ชีวิตที่ปลิดปลิวไป"
