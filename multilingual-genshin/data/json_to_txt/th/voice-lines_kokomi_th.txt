แชท - การอ่าน
สำนักพิมพ์ Yae ได้ตีพิมพ์ผลงานมากมาย ที่อธิบายถึงหลักการกลยุทธ์ทางทหารอย่างชัดเจน ฉันชอบมาก ๆ เลยล่ะ
แชท - ปลา
เจตจำนงของสิ่งมีชีวิตทุกชนิดล้วนแต่ควรได้รับความเคารพ เช่นเดียวกับปลาที่แหวกว่ายอยู่ในทะเล ที่ต่างก็มีทิศทางของตัวมันเอง
แชท - เตรียมพร้อม
ต้องเตรียมตัวไว้ให้พร้อมล่วงหน้า ถึงจะสามารถเอาตัวรอดเมื่อต้องเผชิญกับอันตรายได้
พบกันครั้งแรก...
ฉันชื่อ Sangonomiya Kokomi เป็น "ผู้นำมิโกะคนปัจจุบัน" แห่งเกาะ Watatsumi การเดินทางกับเธอในครั้งนี้ ถือซะว่าเป็นการผ่อนคลาย... อะแฮ่ม ถือซะว่าเป็นการสำรวจพื้นที่ล่ะนะ แต่ไม่ต้องห่วง เพราะก่อนจะไปฉันได้ทิ้งคู่มือเอาไว้มากมาย และยังมีแผนการพัฒนาเกาะ Watatsumi ล่าสุดด้วย ไม่อยู่แค่แป๊บเดียว คงไม่เป็นไรหรอก
ในเวลาที่ฝนตก...
การเดินทัพท่ามกลางสายฝน สามารถปกปิดเสียงของการเคลื่อนไหวได้ แต่ก็ถือเป็นบททดสอบความแข็งแกร่งด้วยเช่นกัน...
ในเวลาที่หิมะตก...
หิมะ... สวยจังเลย
แดดส่องดีจัง...
อากาศดีจัง ออกไปเดินเล่นกันมั้ย?
ในเวลาที่ลมพัดแรง...
อืม... ลมแรงแบบนี้ เหมาะกับการโจมตีด้วยไฟ
อรุณสวัสดิ์...
อรุณสวัสดิ์ ฉันเพิ่งอ่านยุทธศาสตร์ทางทหารที่น่าสนใจมาก อยากจะศึกษาด้วยกันมั้ยล่ะ?
สวัสดีตอนเที่ยง...
เราจะต้องทำการแก้ไขแผนการต่อสู้ในช่วงบ่าย เพื่อให้มีประสิทธิภาพที่สูงขึ้น
สวัสดีตอนเย็น...
หืม? ค่ำแล้วเหรอเนี่ย? เมื่ออยู่กับเธอ เวลามักจะผ่านไปไวเสมอ
ราตรีสวัสดิ์...
พักผ่อนให้เต็มที่ เพื่อเติมพลังให้แข็งแกร่ง ฝันดีนะ
เกี่ยวกับตัว Sangonomiya Kokomi - คู่มือ
สถานการณ์ในสนามรบนั้นเปลี่ยนแปลงอยู่ตลอด ความผิดพลาดเพียงชั่ววูบเดียวก็สามารถทำลายทุกสิ่งได้ ดังนั้นก่อนที่จะเริ่มสงคราม ฉันจะวิเคราะห์สถานการณ์ทั้งหมดและเขียนออกมาเป็นคู่มือ เพื่อมอบให้กับเหล่าทหารนำไปปฏิบัติ แต่ตอนนี้ดูเหมือนว่าพวกเขาจะพึ่งพาคู่มือมากเกินไป ฉันอยากให้พวกเขาอ่านหนังสือการทหารเยอะ ๆ และวิเคราะห์สถานการณ์ในสนามรบได้ด้วยความสามารถของตัวเอง จะได้ฉวยโอกาสในการรบได้ดียิ่งขึ้น
เกี่ยวกับตัว Sangonomiya Kokomi - ผ่อนคลาย
หวังว่าสงครามคราวนี้จะจบลงอย่างรวดเร็ว "ตำนานของดาบ" เล่มใหม่ของสำนักพิมพ์ Yae ก็วางขายแล้วด้วย ฉันอยากจะอยู่ในห้องและอ่านมันให้จบรวดเดียวเลย
เกี่ยวกับพวกเรา - ประสบการณ์
แม่เคยสอนฉันว่า ผู้นำที่ดีจะต้องมีทัศนคติที่เปิดกว้าง แต่เมื่อก่อนฉันใช้เวลาส่วนใหญ่ไปกับการเดินทางไปกลับระหว่าง Sangonomiya กับกองทัพ ก็เลยไม่เคยมีเวลาออกผจญภัยด้วยตัวเองเลย ดังนั้นคงจะมีหลาย ๆ อย่างที่ฉันไม่เข้าใจ อืม ยังไงก็อย่าถือสาฉันเลยนะ
เกี่ยวกับเรา - สับสน
ว่ากันว่าใจคนยากแท้หยั่งถึง แต่ในฐานะผู้นำมิโกะคนปัจจุบัน ฉันต้องพยายามเข้าใจความคิดของทุกคน เริ่มจากเธอก่อนเลยแล้วกัน นักเดินทาง ให้ฉันเดาแล้วกันว่า... ตอนนี้เธอกำลังคิดอะไรอยู่นะ?
เกี่ยวกับ "วิชั่น"...
ในสายตาของฉัน "วิชั่น" เป็นสัญลักษณ์ของความปรารถนา การที่เราก่อตั้งกองทัพต่อต้านเพื่อต่อต้านคำสั่งล่าวิชั่นนั้น ก็เพราะความปรารถนาเป็นสิ่งที่มีค่า ซึ่งไม่ควรจะทิ้งมันไปง่าย ๆ และยิ่งไม่ควรจะถูกพรากไป
ต้องการจะแชร์อะไร - สิ่งพิมพ์
ในบรรดาหนังสือต่าง ๆ ของสำนักพิมพ์ Yae ฉันชอบ "ศาสตร์การสงครามแห่ง Teyvat" เล่มนี้เป็นพิเศษ ดูสิ มีทั้งบันทึกการต่อสู้แบบคลาสสิกมากมาย รวมถึงบทวิเคราะห์ของผู้เชี่ยวชาญด้านการทหารที่มีชื่อเสียงด้วย หนึ่งในนั้นมีบางส่วนที่ฉันชอบเป็นพิเศษด้วยล่ะ ให้ฉันอ่านให้ฟังนะ...
ต้องการจะแชร์อะไร - ดำน้ำ
ถึงแม้โลกใต้น้ำจะไม่สดใสเท่าบนบก แต่ทุกครั้งที่อยู่ที่นั่น ใจของฉันก็จะค่อย ๆ สงบลง ฝูงปลาที่แหวกว่ายอยู่ไกล ๆ แมงกะพรุนที่เต้นรำอยู่รอบ ๆ ตัว ทำให้สามารถวางปัญหาทั้งหมดลงได้อย่างไม่ทันรู้ตัวเลยล่ะ ถ้ามีโอกาสล่ะก็ ฉันจะพาเธอไปเอามั้ย?
ข้อมูลที่น่าสนใจ...
ฉันชอบ Sango Pearl ของ Watatsumi มาก มันไม่เพียงแต่จะนำความมั่งคั่งมาสู่เกาะ Watatsumi เท่านั้น แต่ยังเป็นของขวัญจากท้องทะเลอีกด้วย
เกี่ยวกับ Gorou...
Gorou เป็นนายพลที่ยอดเยี่ยมมาก เขาเป็นคนจริงใจ เด็ดเดี่ยว กล้าหาญ... สามารถกินนอนร่วมกับลูกน้องได้ และยังสามารถคิดกลยุทธ์การต่อสู้ในแบบที่คาดไม่ถึงมากมาย แต่เขาก็มีข้อบกพร่องเล็กน้อย ๆ เหมือนกัน นั่นก็คือ ระหว่างการต่อสู้เขามักจะตื่นเต้นมากเกินไป ถ้าเธอร่วมต่อสู้กับเขาล่ะก็ ในช่วงเวลาวิกฤติ จะต้องช่วยรั้งเขาเอาไว้ด้วยนะ
เกี่ยวกับ Kujou Sara...
ต้องยอมรับว่า Kujou Sara เป็นคู่ต่อสู้ที่รับมือได้ยากมาก ถึงแม้เธอจะไม่ค่อยใช้กลเม็ดและกลยุทธ์ในการต่อสู้เท่าไหร่ แต่เธอก็ทำหน้าที่ในแนวหน้าการรบได้ดีมาก โชกุนเชื่อมั่นในตัวเธอมาก ภายใต้การนำของเธอ กองทัพต่างรวมเป็นน้ำหนึ่งใจเดียวกัน และไม่เกรงกลัวต่อความตาย ซึ่งพวกเขาได้นำภัยคุกคามมาสู่กองทัพต่อต้านหลายต่อหลายครั้ง
เกี่ยวกับ Yae Miko...
ฉันเคยได้ยินเกี่ยวกับผลงานของ Yae Miko มามากมาย บอกตามตรง ฉันว่าเธอเป็นมิโกะที่ยอดเยี่ยมมาก ๆ คนนึงเลย อย่างน้อยในฐานะ "มิโกะ" เธอก็ทำหน้าที่ได้อย่างไร้ที่ติ และได้ยินมาว่า เธอยังมีหน้าที่รับผิดชอบเกี่ยวกับไลท์โนเวลของสำนักพิมพ์ Yae ด้วย ช่างเป็นคนที่คาดเดาได้ยากซะจริง ๆ...
เกี่ยวกับโชกุน Raiden...
หลังจากที่คำสั่งล่าวิชั่นสิ้นสุดลงแล้ว เกาะ Watatsumi ก็กลับคืนสู่ชีวิตปกติอีกครั้ง จนถึงทุกวันนี้ ฉันไม่อยากจะคิดแล้วว่าโชกุนถูกหรือผิด แต่ฉันสนใจถึงอนาคตของเกาะ Watatsumi มากกว่า หวังว่าโชกุนจะรักษาคำพูด เพื่อที่เราและโชกุนจะสามารถอยู่ร่วมกันได้อย่างสงบสุข แต่ถ้าวันหนึ่ง โชกุนเกิดเมินเฉยต่อความปรารถนาของผู้คนอีกล่ะก็ อย่างนั้นเราก็คงจะไม่ทนนั่งดูเฉย ๆ แน่นอน
เกี่ยวกับ Beidou...
เมื่อตอนที่ฉันกับกัปตัน Beidou ซุ่มโจมตีกองทัพโชกุนด้วยกัน ฉันเคยบอกไปว่า "กลัวกองทัพแห่งโชกุนจะรู้ถึงการเคลื่อนไหวของเรา" แต่กัปตัน Beidou บอกฉันว่า กองทัพเรือของเธอนั้นทำตามคำสั่งกันอย่างเคร่งครัด และสามารถทำการซุ่มโจมตีได้โดยไม่ถูกจับได้แน่นอน ซึ่งที่สุดแล้วก็เป็นแบบนั้นจริง ๆ ทุกวันนี้ เมื่อไหร่ก็ตามที่กองทัพเรือแห่งเกาะ Watatsumi เจอกับอุปสรรค ฉันก็มักจะอยากขอคำชี้แนะจากเธอเสมอ
เกี่ยวกับ Kaedehara Kazuha...
Kazuha เคยเข้าร่วมกองทัพต่อต้านอยู่ช่วงหนึ่ง ถ้าจำไม่ผิด เขาเข้ากับ Gorou ได้ดีมาก ทั้งสองคนเคยต่อสู้เคียงบ่าเคียงไหล่กัน Kazuha เป็นคนที่มีนิสัยที่รักอิสระ ไม่ชอบการบังคับ แต่ตอนที่อยู่ในกองทัพ เขาปฏิบัติตามกฎอย่างเคร่งครัดเลย ฉันว่า เขาไม่เพียงแต่เป็นสุดยอดนักดาบเท่านั้น แต่ยังเป็นคนที่มีความเป็นผู้ใหญ่มาก ๆ เลยล่ะ
เกี่ยวกับ Shikanoin Heizou...
ตอนแรก ฉันแปลกใจมากที่มีคนในเครื่องแบบของสำนัก Tenryou มาที่เกาะ Watatsumi แต่ถ้าเขาเป็นซามูไรของสำนัก Tenryou คงไม่บุ่มบ่ามขนาดนี้ และถ้าเขาเป็นสายลับของสำนัก Tenryou จริง ๆ ก็คงไม่ทำตัวเด่นซะขนาดนี้ แต่หลังจากที่ได้คลุกคลีด้วยสักพักแล้ว ฉันถึงรู้ว่าคุณ Shikanoin เป็น "นักสืบ" ซึ่งเขาไม่สนใจเรื่องการป้องกันทางทหาร, การเมือง หรือการค้าขายของเกาะ Watatsumi เลย แต่เหมือนจะมาท่องเที่ยวซะมากกว่า ฉันเลยส่งคนให้คอยจับตาดูเขาไว้ แต่ก็ไม่ได้ไล่เขาออกไป ถ้าเธอเจอเขาล่ะก็ ลองคุยกับเขาดูได้นะ
อยากรู้เกี่ยวกับ Sangonomiya Kokomi - 1
ยิ่งสถานการณ์เร่งรีบเท่าไหร่ เรายิ่งต้องสงบสติอารมณ์เท่านั้น ถ้าแม้แต่ฉันยังกระวนกระวายใจล่ะก็ แล้วคนอื่นจะทำยังไงล่ะ?
อยากรู้เกี่ยวกับ Sangonomiya Kokomi - 2
ว่ากันว่าบรรพบุรุษของเราเคยใช้ชีวิตอยู่ใน Enkanomiya ใต้ท้องทะเล และเทพอสูร Orobaxi เป็นผู้ที่พาพวกเราขึ้นมาบนผืนดิน ฉันมักจะสงสัยว่า วังใต้ทะเลจะมืดมากรึเปล่า? พอคิดแบบนี้ทีไร ฉันก็จะยิ่งเห็นคุณค่าของแสงสว่างที่อยู่ตรงหน้ามากขึ้นน่ะ
อยากรู้เกี่ยวกับ Sangonomiya Kokomi - 3
หลังจากที่เธอจากไป เหล่าทหารของหน่วย Swordfish II ก็ได้เลือกหัวหน้าหน่วยชั่วคราวขึ้นมา แต่ทุกคนต่างหวังว่าเธอจะกลับมา ฉันก็ได้แต่บอกกับพวกเขาว่า เธอมีภารกิจสำคัญที่ต้องทำให้สำเร็จด้วยตัวเอง เลยไม่สามารถกลับมาได้ชั่วคราว ถ้ามีโอกาส เธอก็มาดูพวกเขาหน่อยนะ พวกเขาจะต้องดีใจที่เจอเธอแน่นอน
อยากรู้เกี่ยวกับ Sangonomiya Kokomi - 4
อันที่จริงตอนแรก ฉันไม่ได้อยากเป็นผู้นำมิโกะคนปัจจุบันหรอกนะ ฉันแค่อยากอ่านหนังสือการทหารทุกวัน และเป็นผู้ช่วยทั่ว ๆ ไปเท่านั้น แบบนี้ฉันก็จะสามารถซ่อนตัวอยู่เบื้องหลัง และภาระก็คงน้อยลงมากเลย แต่สุดท้ายเรื่องราวก็ไม่เป็นอย่างที่คิด สายเลือดน่ะเป็นสิ่งที่ขัดขืนไม่ได้หรอกนะ...
อยากรู้เกี่ยวกับ Sangonomiya Kokomi - 5
หลังจากที่ได้เป็นผู้นำมิโกะคนปัจจุบันแล้ว ฉันก็ค่อย ๆ ชินกับชีวิตแบบนี้ อย่างน้อยเวลาที่ฉันเห็นสิ่งที่ไม่สมเหตุสมผล ฉันก็มีพลังที่จะสามารถเปลี่ยนแปลงมันได้ และที่สำคัญไปกว่านั้นก็คือ มันทำให้ฉันได้พบกับเธอด้วยไม่ใช่รึไงล่ะ?
งานอดิเรกของ Sangonomiya Kokomi...
สิ่งที่ชอบเหรอ? ฉันอยากจะหาที่เงียบ ๆ อ่านหนังสือการทหารน่ะ ที่ที่สามารถอ่านได้ทั้งวันโดยไม่มีใครมารบกวน ถ้าเธออยากจะศึกษายุทธศาสตร์ทางทหารด้วยกันล่ะก็ ฉันยินดีเสมอ แต่... เธอต้องนอนพื้นนะ
เรื่องกลุ้มใจของ Sangonomiya Kokomi...
จริง ๆ แล้ว ฉันไม่ถนัดการพูดคุยกับคนอื่นเท่าไหร่ ถึงแม้ฉันจะสามารถใช้ตำแหน่ง "ผู้นำมิโกะคนปัจจุบัน" จัดการกับเรื่องนี้ได้ แต่สำหรับฉันแล้ว นี่เป็นเรื่องที่สิ้นเปลืองพลังสุด ๆ เลยล่ะ แล้วถ้าพลังหมด ฉันก็จะเริ่มเปิดเผยด้านลบออกมา ซึ่งจะให้คนนอกเห็นภาพลักษณ์แบบนั้นไม่ได้เด็ดขาดเลย สิ่งที่ชาวเมืองต้องการคือผู้นำเกาะ Watatsumi ที่สมบูรณ์แบบ ไม่ใช่หญิงสาวที่ชอบอุดอู้อยู่ที่บ้าน
อาหารที่ชอบ...
Bird Egg Sushi เป็นอาหารที่ฉันชอบมากเมนูหนึ่ง สามารถหาวัตถุดิบได้ทั่วไป วิธีทำก็ง่าย เหมาะที่จะทานในกองทัพที่สุดเลย ถึงแม้การกิน Bird Egg Sushi ในช่วงที่การต่อสู้กำลังดุเดือดอาจจะดูเป็นเรื่องฟุ่มเฟือยก็ตาม แต่ส่วนใหญ่แล้ว อาหารที่ดูเรียบง่ายนี้ ช่วยทำให้เหล่าทหารพอใจได้มากเลยล่ะ
อาหารที่เกลียด...
อืม... ถ้าจะให้บอกล่ะก็ ฉันไม่ค่อยชอบกินอาหารประเภทปลาเท่าไหร่น่ะ แต่เธอช่วยเก็บเรื่องนี้เป็นความลับด้วยนะ เพราะอุตสาหกรรมประมงเป็นสิ่งที่สำคัญมากของเกาะ Watatsumi ถ้าขืนชาวเมืองรู้ว่าฉันไม่ชอบกินอาหารที่มีปลาล่ะก็ พวกเขาอาจจะพากันเป็นห่วงและคิดไปต่าง ๆ นานา ได้น่ะ
ได้รับของขวัญ - 1
อื้ม อร่อยจริง ๆ! พลังงานก็ดูเหมือนจะ... เปล่า ไม่มีอะไร...
ได้รับของขวัญ - 2
ฉันชอบกินทีละนิดทีละหน่อยน่ะ แบบนี้ความสุขจะได้ยาวนานขึ้น
ได้รับของขวัญ - 3
อืม เหมือนจะเป็นงานยากแล้วสิ
วันเกิด...
สุขสันต์วันเกิดนะ! วันนี้มีแพลนอะไรรึยัง? ถ้าไม่มีล่ะก็ เราไปฉลองที่เกาะ Watatsumi ด้วยกันนะ ฉันจะพาเธอไปดูดวงอาทิตย์ขึ้นในตอนเช้า และไปดำน้ำตอนกลางวัน พอตกกลางคืนก็ไปเดินเล่นที่ Sangonomiya แต่ถ้าฝนตก เราก็ไปหาที่อ่านหนังสือแล้วลองทำเค้กด้วยกัน เอาเป็นว่าวันนี้เธอไม่ต้องคิดอะไรทั้งนั้น เดี๋ยว "ผู้บัญชาการ" คนนี้จะจัดให้เอง
ความรู้สึกที่ได้เลื่อนขั้น - บทนำ
ถึงแม้ฉันจะไม่บูชาพลังการต่อสู้ แต่ถ้าสามารถแข็งแกร่งขึ้นได้ ก็ถือเป็นเรื่องที่ดีนะ
ความรู้สึกที่ได้เลื่อนขั้น - ชี้แจง
พลังหลั่งไหลออกมาไม่หยุดเลย... การต่อสู้ในครั้งต่อไป เราคงร่วมมือกันได้ดียิ่งขึ้น
ความรู้สึกที่ได้เลื่อนขั้น - มุมมองอื่น ๆ
แสงจันทร์ที่สาดส่องในท้องทะเล ตามกระแสน้ำขึ้นและลง เมื่อพลังพัฒนาไปอีกขึ้น ความรู้สึกก็ย่อมต่างไป
ความรู้สึกที่ได้เลื่อนขั้น - บทสรุป
ฉันเคยสงสัยในตัวเอง ว่าคนอย่างฉันจะสามารถเป็นผู้นำมิโกะคนปัจจุบันได้จริง ๆ เหรอ? แต่ตอนนี้ฉันไม่คิดเรื่องพวกนี้แล้วล่ะ เมื่อได้อยู่กับเธอ ไม่ว่าจะเจอกับปัญหาอะไรก็สามารถแก้ไขได้อย่างง่ายดาย
สกิลธาตุ - 1
ช่วยทีสิ!
สกิลธาตุ - 2
ไม่ต้องห่วง
สกิลธาตุ - 3
พักผ่อนเติมพลัง
ท่าไม้ตาย - 1
สัญญาแห่งท้องทะเล
ท่าไม้ตาย - 2
จงซัดสาด!
ท่าไม้ตาย - 3
ปกป้องท้องทะเล!
เริ่มวิ่ง - 1
เราไปกันเถอะ
เปิดเครื่องร่อนเวหา - 1
วิวสวยจัง
เปิดหีบสมบัติ - 1
การเติมเต็มเป็นสิ่งสำคัญที่สุด
เปิดหีบสมบัติ - 2
ต้องวางแผนการใช้งานอุปกรณ์พวกนี้ให้เกิดประโยชน์สูงสุด
เปิดหีบสมบัติ - 3
อืม นี่คือความสุขของการผจญภัย...
ค่าพลังชีวิตต่ำ - 1
เหนื่อยจังเลย...
ค่าพลังชีวิตต่ำ - 2
ต้องเปลี่ยนกลยุทธ์
ค่าพลังชีวิตต่ำ - 3
จงระวัง
ค่าพลังชีวิตของเพื่อนต่ำ - 1
มาเสริมทัพแล้ว!
ค่าพลังชีวิตของเพื่อนต่ำ - 2
ไปพักข้างหลังก่อน
หมดสติ - 1
แผนการ... มีปัญหางั้นเหรอ?
หมดสติ - 2
พลาดแล้ว...
หมดสติ - 3
จะไม่พลาดแบบเดิมอีกเด็ดขาด
โดนโจมตีอย่างหนัก - 1
กลยุทธ์ล้มเหลว!
โดนโจมตีอย่างหนัก - 2
รับมือได้ยากจริง ๆ...
เข้าร่วมทีม - 1
การต่อสู้ครั้งนี้... ขอฉันคิดก่อนนะ
เข้าร่วมทีม - 2
ไม่ต้องตื่นเต้นไป เราจะต้องชนะอย่างแน่นอน
เข้าร่วมทีม - 3
ทุกอย่างพร้อมแล้ว ไปกันเถอะ
