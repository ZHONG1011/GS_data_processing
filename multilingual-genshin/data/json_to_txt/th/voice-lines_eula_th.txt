พบกันครั้งแรก...
Eula Lawrence "อัศวิน Spindrift" หัวหน้ากองสอดแนมแห่งกองอัศวิน Favonius ขอทักทายเธอ... อืม ใช่แล้ว ตระกูล Lawrence ก็ตามที่เธอได้ยินมานั่นแหละ ฉันเป็นทายาทของคนบาป ที่แทรกซึมเข้าไปในกองอัศวินเพื่อแก้แค้นพวกเขายังไงล่ะ
แชท - มารยาท
มารยาทของอัศวินและชนชั้นสูงนั้นมีรากฐานทางวัฒนธรรมที่คล้ายคลึงกัน เพียงแต่คนรุ่นก่อนรู้จักที่จะลดทอนรายละเอียดที่ไม่จำเป็นทั้งหลายไป เพื่อให้สอดคล้องกับความเป็นจริงน่ะ
แชท - วิชาดาบ
Favonius Bladework? อยากจะเรียนรู้จากฉันอย่างงั้นเหรอ? ไว้ให้ฉันเรียนรู้จนสำเร็จแล้วค่อยแก้แค้นเธอแล้วกัน คงจะสนุกน่าดูเลย
แชท - กฎเกณฑ์
ธรรมเนียมคร่ำครึของเหล่าชนชั้นสูงน่ะเหรอ...แค่ฟังเฉย ๆ ก็พอแล้วล่ะ แม้แต่ฉันที่ถูกบังคับให้ท่องจำเป็นร้อย ๆ ข้อ ก็ยังไม่ได้จริงจังกับมันขนาดนั้นเลย
ในเวลาที่ฝนตก...
มาอยู่ในร่มเร็วเข้า เดี๋ยวก็เปียกหมดหรอก ถ้าเธอป่วยจนล้มลงไปซะก่อน แล้วฉันจะแก้แค้นใครล่ะ?
ในเวลาที่ฟ้าผ่า...
เป็นสภาพอากาศที่น่ารำคาญที่สุด เสียงฟ้าร้องรบกวนการได้ยินของฉัน แถมยังส่งผลต่อการรับรู้สิ่งที่อยู่รอบตัวด้วย
แดดส่องดีจัง...
เป็นมุมมองที่ยอดเยี่ยมมาก! เมื่อปีนขึ้นไปบนที่สูง ก็จะสามารถมองเห็นศัตรูทั้งหมดที่อยู่โดยรอบได้
อรุณสวัสดิ์...
ได้เวลาตื่นแล้ว ก่อนพระอาทิตย์ขึ้นสองชั่วโมงเป็นช่วงเวลาที่ดีที่สุดในการปฏิบัติการ เพราะทหารยามที่ปฏิบัติหน้าที่มาทั้งคืนจะเหนื่อยล้าสุด ๆ น่ะ
สวัสดีตอนเที่ยง...
มื้อกลางวันจะต้องทานแป้งให้น้อยลงและทานเนื้อให้มากขึ้น จะได้ไม่ง่วงในช่วงบ่าย และป้องกันไม่ให้มีคนฉวยโอกาสลอบทำร้ายยังไงล่ะ
สวัสดีตอนเย็น...
"ขอให้สายลมโชยอ่อน ๆ ได้พัดพาให้ค่ำคืนของคุณ สงบสุขตลอดทั้งคืน"...ในบรรดาคำทักทายของเหล่าชนชั้นสูงนั้น เป็นเรื่องยากมากที่จะมีประโยคที่น่าฟังแบบนี้
ราตรีสวัสดิ์...
อยากฟังเพลงกล่อมด้วยขลุ่ยกระดูกมั้ย? มันจะทำให้เธอหลับสนิทตลอดทั้งคืนเลยล่ะ... แต่การแก้แค้นด้วยวิธีนี้ออกจะน่าเบื่อเกินไปหน่อย
เกี่ยวกับตัว Eula เอง - อัศวิน
การแทรกซึมเข้าไปในฝ่ายศัตรู จะทำให้แก้แค้นได้ง่ายขึ้นใช่มั้ย? เพราะงั้นฉันก็เลยเข้าร่วมกองอัศวินยังไงล่ะ
เกี่ยวกับตัว Eula เอง - ท่าทาง
ในเมื่อได้เป็นอัศวินแห่ง Favonius แล้วก็ต้องทำหน้าที่ของตัวเองให้ดีที่สุด ไม่งั้นก็คงไม่ต่างอะไรจากพวกที่ใช้ชีวิตไร้ค่าไปวัน ๆ และต่อให้เป็นคนบาป ก็ไม่ควรจะใช้ชีวิตที่น่าอายแบบนั้น
เกี่ยวกับตัว Eula เอง - สอดแนม
หน้าที่ของอัศวินสอดแนมคือการตามล่าศัตรูอย่างอิสระหรือการลอบกำจัดศัตรู โดยไม่ได้มีกฎเกณฑ์อะไรมากมาย ซึ่งเป็นอะไรที่เข้ากับสไตล์ของฉันสุด ๆ เลย
เกี่ยวกับตัว Eula เอง - เต้นรำ
กฎเกณฑ์ของตระกูล Lawrence ก็ไม่ได้แย่ไปเสียหมดนะ อย่างน้อย "การเต้นรำบวงสรวง" ก็บริสุทธิ์และสูงส่ง ซึ่งทำให้ฉันสงบและสบายใจมาก ตลอดหลายปีที่ผ่านมา ฉันไม่เคยปล่อยมือไปจากมันเลย และทุก ๆ ท่วงท่าต่างฝังลึกลงไปในตัวฉัน... ดังนั้นถ้าอยากจะเรียนรู้ "Favonius Bladework" ของฉัน ก็จะต้องผ่านการเต้นรำนี้เสียก่อน
เกี่ยวกับเรา - สิ่งที่คล้ายกัน
อันที่จริงเราสองคนก็มีส่วนที่คล้ายกันอยู่นะ เพราะเราต่างก็เป็น "คนนอก" ใน Mondstadt ยังไงล่ะ เพียงแต่เธอเป็นคนนอกที่ได้รับการต้อนรับ ส่วนฉันกลับถูกเป็นที่เกลียดชังและถูกมองว่าเป็นศัตรู
เกี่ยวกับเรา - แก้แค้น
ความแค้นของเรายังต้องสั่งสมไปอีกนาน สู้เรารอให้ถึงวันนั้นแล้วคอยสะสางทีเดียวดีกว่ามั้ย แบบนั้นน่าจะช่วยลดปัญหาไปได้ไม่น้อยเลย บางทีอาจจะอีกสักสิบปี ยี่สิบปีหลังจากนี้... แต่วางใจได้ ฉันไม่มีทางลืมแน่นอน และจนกว่าจะถึงตอนนั้น เธอจะต้องอยู่รอดปลอดภัย และดูแลตัวเองให้ดี ๆ นะ
เกี่ยวกับ "วิชั่น"...
"ทายาทของคนบาป" ฉายานี้ไม่ค่อยน่าฟังเท่าไหร่เลย วิธีเดียวที่จะสามารถกำจัดมันให้สิ้นซากได้ ก็คือการแก้แค้นด้วยแบบฉบับของฉันเอง ซึ่งการแก้แค้นนั้นจะต้องมีพลังเสียก่อน ดังนั้นการได้รับวิชั่นจึงเป็นเรื่องที่สมเหตุสมผล
ต้องการจะแชร์อะไร - ขลุ่ยกระดูก
ขลุ่ยกระดูกของฉันสามารถเป่าออกมาได้หลายโทนเสียงมาก มีประโยชน์ในการใช้หลอกล่อศัตรู ฉันมักจะใช้มันเป่าเลียนแบบเสียงคลื่นทะเลจึงได้รับฉายาว่า "อัศวิน Spindrift" ขลุ่ยกระดูกนี้มีต้นกำเนิดมาจาก Liyue แต่กลับไม่มีใครสนใจเรื่องนี้มากนัก... คนบาปที่ถูก Mondstadt ขับไล่ ผู้มีอาจารย์เป็นชาว Liyue ที่ถูกลืม
ต้องการจะแชร์อะไร - ชิมไวน์
ตามหลักแล้ว Dandelion Wine จะต้องคู่กับแก้วสีเงิน โดยหลังจากรินไวน์ลงในแก้วได้ 12 นาที แล้วค่อยใส่น้ำแข็งลงไป และระดับของไวน์นั้นไม่ควรจะเกิน 60% ของระดับน้ำแข็ง ซึ่งแบบนี้ออกจะยุ่งยากเกินไป ฉันไม่ชอบเลย
ข้อมูลที่น่าสนใจ...
ทำไม Mist Flower ถึงหายากขนาดนี้นะ? ผงที่ทำจาก Mist Flower นั้นสามารถทำให้เสียงของขลุ่ยกระดูกคมชัดมากยิ่งขึ้นได้อย่างอัศจรรย์
เกี่ยวกับ Amber...
Amber มักจะเป็นคนที่คิดเองเออเองอยู่เสมอ วันที่ฉันเข้าร่วมกองอัศวิน เธอก็ทำความสะอาดห้องพักแทนฉัน พาฉันไปดูนั่นดูนี่ซะทั่วเลย แถมยังจัดการเรื่องต่าง ๆ ให้ฉันเองด้วย ในสายตาคนอื่น ๆ คงเห็นฉันเป็นเหมือนพี่สาวที่คอยให้น้องสาวช่วยดูแล ไม่เข้าท่าเลย! ความแค้นนี้ฉันจะจำเอาไว้!
เกี่ยวกับ Jean...
รักษาการผู้บัญชาการน่ะเหรอ ตระกูลของเธอกับฉันน่ะเป็นศัตรูกัน แต่เธอเป็นคนที่แยกแยะเรื่องงานและเรื่องส่วนตัวออก จึงได้ชวนฉันเข้าร่วมกองอัศวินและให้โอกาสฉันมากมาย ดังนั้นเมื่อถึงเวลาแก้แค้น ฉันจะไม่โหดร้ายกับเธอมากนัก
เกี่ยวกับ Lisa...
อ่า เธอคือยัยตัววุ่น ในหัวของเธอเต็มไปด้วยหนังสือนับพัน ๆ เล่ม บางทีอาจจะเป็นหมื่นเล่มด้วยซ้ำไป เธอสามารถจดจำเรื่องราวเลวร้ายทั้งหมดของตระกูล Lawrence ได้อย่างแม่นยำแม้กระทั่งวันที่เกิดเรื่อง ตามหลักแล้ว เธอสามารถช่วยฉันตามหาเบาะแสของคนอื่น ๆ ได้ แต่ฉันไม่กล้าบากหน้าไปหาเธอน่ะ
เกี่ยวกับ Barbara...
เธอมีเคล็ดลับอะไรกันแน่นะ ถึงมีคนชื่นชอบเธอมากมายขนาดนี้? ถ้าเรียนรู้จากเธอได้สักนิดสักหน่อยล่ะก็... ไม่สิ ช่างเถอะ "ไอดอล" กับ "ทายาทของคนบาป" จะไปเข้ากันได้ยังไง
เกี่ยวกับ Varka...
แกรนด์มาสเตอร์น่ะเหรอ เขามีนิสัยที่เปิดเผยตรงไปตรงมา ไม่สนใจข่าวลือและเรื่องหยุมหยิมอะไร ถือเป็นคนดีคนหนึ่งเลยล่ะ ฉันเคยต่อสู้กับเขาครั้งนึง ท่าทางที่ดูผ่อนคลายและสบาย ๆ ของเขานั้นจะต้องเป็นการอ่อนข้อให้ฉันแน่เลย! คงเพราะดูแคลนฉันสินะ! ความแค้นนี้ฉันไม่มีวันลืมแน่นอน!
เกี่ยวกับ Venti...
นักกวีพเนจรคนนั้นเอาเรื่องราวของตระกูล Lawrence มาร้องเป็นเรื่องตลก แถมยังเอามาล้อเลียนในแบบที่ไม่มีใครทำ จนแม้แต่ฉันยังอดขำไม่ได้... ความแค้นนี้ฉันจะจำไม่ลืมเลย
เกี่ยวกับ Razor...
ไม่ต้องยึดติดกับธรรมเนียมอันคร่ำครึ ไม่จำเป็นต้องแคร์สายตาคนอื่น และก็ไม่ต้องทำตามหน้าที่ของวงศ์ตระกูล... ชีวิตของเขาช่างสบายเสียจริง ๆ
เกี่ยวกับ Sucrose...
นักเล่นแร่แปรธาตุคนนั้นน่ะเหรอ? เธอเคยให้อุปกรณ์ชนิดหนึ่งกับฉัน บอกว่าเอาไว้ใช้แทรกซึมเข้าไปในค่ายของ Abyss Order แต่ปรากฏมันดันระเบิดจนฉันเผยตัวตนออกมาและถูก Mitachurl 13 ตัวล้อมเอาไว้ หลังจากที่จบเรื่อง ตอนแรกฉันกะว่าจะไปคิดบัญชีกับเธอ แต่พอเห็นท่าทางที่ดูตกใจและรู้สึกผิดของเธอ แล้วก็บันทึกความล้มเหลวที่ติดไว้บนผนังแล้ว ฉันก็เลยไม่พูดอะไร เพราะถึงยังไงฉันก็ไม่ได้บาดเจ็บ แค่อายนิดนึงที่เนื้อตัวมอมแมมน่ะ
เกี่ยวกับ Diluc...
ฉันไม่ค่อยชอบบางคนในกองอัศวิน เขาเองก็ไม่ถูกชะตากับกองอัศวิน ตามทฤษฎีแล้ว พวกเราก็อยู่ฝ่ายเดียวกัน แต่เขาเป็นคนไม่สนโลก รู้สึกว่าจะรับมือยากกว่ารักษาการผู้บัญชาการอีกแฮะ เฮ้อ ฉันน่ะไม่ได้อยากคบค้าสมาคมกับเขาหรอกน่ะ
เกี่ยวกับ Diona...
เธอน่ะเหรอ เธอเป็นบาร์เทนเดอร์ที่ยอดเยี่ยมเลยล่ะ เธอสามารถคุยกับฉันได้ เธอทำงานในร้านเหล้าก็เพื่อทำลายอุตสาหกรรมไวน์ของ Mondstadt และฉันก็เข้าร่วมกับกองอัศวินเพื่อล้างแค้นเหมือนกัน ในโลกมีเรื่องบังเอิญแบบนี้อยู่ด้วยล่ะ
เกี่ยวกับ Yanfei - คนรู้จัก...
เรื่องมันยาวน่ะ... มีครั้งนึงพวกเรากำลังติดตามสินค้าอันตรายจาก Abyss Order และบังเอิญได้ช่วยเธอเอาไว้ สินค้าอันตรายของ Abyss Order พวกนี้ถูกปลอมแปลงเป็นสินค้าธรรมดา และกำลังขนส่งจากท่าเรือ Dornman ไปยังท่าเรือ Liyue เธอเป็นที่ปรึกษาที่ติดตามเรือสินค้า และพบว่าสินค้านั้นเป็นมีปัญหา เธอจึงทำการสอบสวนโดยไม่ได้รับอนุญาตและผลที่ตามมาก็คือไฟลามมาถึงตัวน่ะสิ ถ้าเรามาถึงช้ากว่านี้ไม่กี่นาที เธอคงโชคร้ายแล้วล่ะ
เกี่ยวกับ Yanfei - มุมมอง...
พวกเรายังคงติดต่อกันตั้งแต่นั้นมา ฉันก็ชอบความมีไหวพริบของเธอมากเลยล่ะ เธอรักษากฎไว้ในใจ แต่ก็รู้วิธีหลีกเลี่ยง มันคงจะดีถ้าบางคนในกองอัศวินสามารถเรียนรู้จากเธอได้ และด้วยความสามารถของเธอ เธอน่าจะช่วยฉันตามหาคน ๆ นั้นได้แน่เลยล่ะ ถือว่าเธอตอบแทนบุญคุณที่ติดค้างฉันไว้ครั้งก่อนก็แล้วกันนะ
เกี่ยวกับ Mika - การสื่อสาร
ในตอนที่ Mika ถูกดึงตัวมายังกองสอดแนมน่ะ ฉันก็นึกว่าเขาจะเป็นเหมือนกับคนอื่นหลาย ๆ คนก่อนหน้า ที่ทำได้ไม่กี่วันก็อยากจะหนีไปซะแล้ว แต่คิดไม่ถึงเลย เห็นเงียบ ๆ แต่ทำภารกิจได้สำเร็จและค่อนข้างดีเลยล่ะ แถมยังเป็นฝ่ายออกหน้ารับงานยิบย่อยต่าง ๆ เอง รวมไปถึงติดต่อสื่อสารกับคนอื่น ๆ แทนฉันด้วย หึ... ไม่ว่าอะไรก็อยากจะช่วยฉันทั้งนั้น ใครสั่งใครสอนกันนะ
อยากรู้เกี่ยวกับ Eula - 1
เรื่องราวที่คนบาปต้องเผชิญน่ะเหรอ มีอะไรน่าสนใจกัน? อย่างไรก็ตามไม่ว่าคุณจะพูดหรือทำอะไร ต่างถูกมองว่าเป็นศัตรูและถูกมองว่าเป็นกลุ่มคนอันตรายที่แฝงตัวมาอยู่ดี ตอนนี้ดีขึ้นมากแล้วล่ะ ในตอนที่ยังไม่ได้เข้าร่วมกองอัศวิน ร้าน Good Hunter และร้านค้า Mondstadt ต่างก็ไม่ยอมขายสินค้าให้ ฉันจึงต้องออกไปล่าสัตว์และจุดไฟในป่าเพื่อทำอาหารด้วยตัวเองน่ะ
อยากรู้เกี่ยวกับ Eula - 2
บางคนแนะนำให้ฉันพูดเสียงเบา งดใส่อารมณ์ และระมัดระวังในคำพูดและการกระทำของฉัน โดยบอกว่านี่อาจทำให้ได้รับการให้อภัย แต่ที่พวกเขาจะคิดแบบนั้น เพราะพวกเขาไม่เคยเป็น "คนบาป" ที่แท้จริงยังไงล่ะ... "คนบาป" ไม่ได้รับการอภัยง่าย ๆ หรอก ถ้าแบบนั้นคงจะดีกว่าที่จะเป็นผ่อนคลาย ไปหาถึงที่เพื่อแก้แค้นและแข่งขันกันอย่างเปิดเผย ถ้าเอาชนะฉันได้ ฉันจะยอมฟังคำสั่ง แต่แพ้ฉันล่ะก็ต้องทำตามข้อกำหนดของฉัน เช่น ... อย่างน้อยก็แค่ยอมขายของให้ฉันเสียดี ๆ
อยากรู้เกี่ยวกับ Eula - 3
กองอัศวินแห่ง Favonius นั้นค่อนข้างดีเลยล่ะ อย่างน้อยพวกเขาก็ให้ความสำคัญในเรื่อง "ความสามารถ" ไม่ใช่เรื่อง "ภูมิหลัง" ในตอนนั้นฉันได้พูดคุยกับพวกสมาชิกระดับสูงสองสามครั้งและใช้ความแข็งแกร่งทำให้พวกเขาเชื่อมั่น จึงได้รับคำเชิญให้เข้าร่วมกองอัศวิน การทำงานในกองอัศวินทำให้แก้แค้นได้สะดวกขึ้น ปัญหาในชีวิตก็ลดลง แล้วทำไมฉันจะไม่ทำล่ะ?
อยากรู้เกี่ยวกับ Eula - 4
ตระกูล Lawrence เพิ่งจะมีชื่อเสียงอื้อฉาวหลังจากการล่มสลายนั่นแหละ ก่อนหน้านั้น ตระกูลนี้ก็เต็มไปด้วยความรุ่งโรจน์ น่าเสียดายที่ทุกคนดูเหมือนจะลืมช่วงเวลานั้นของประวัติศาสตร์ไปแล้วล่ะ แกรนด์มาสเตอร์กล่าวว่าในฐานะอัศวินฉันทำได้ไม่เลวเลยล่ะ ไม่เคยพูดถึงการฟื้นฟูความรุ่งเรืองดั้งเดิมของตระกูล Lawrence เพราะนั่นเป็นการโจมตีฉันโดยการมองด้วยมุมมองเพียงด้านเดียว คำพูดนี้ฉันค่อนข้างพอใจเลยล่ะ
อยากรู้เกี่ยวกับ Eula - 5
ถ้าคนในตระกูลยังคงดื้อดึงไม่ยอมรับผิด และยังคงทำร้าย Mondstadt อยู่ แบบนั้นฉันจะจัดการพวกเขาและตระกูล Lawrence ด้วยมือฉันเอง... นี่อาจเป็น "ความรับผิดชอบต่อตระกูล" ที่ฉันต้องการจะทำให้สำเร็จ หลังจากนั้นฉันก็เปลี่ยนชื่อตระกูลสักชื่อนึง คุณตั้งให้ก็ได้นะ ฉันไม่มีปัญหาหรอก!
งานอดิเรกของ Eula...
เรื่องทุกเรื่องที่เย็นสบาย ฉันต่างก็ชอบทั้งนั้น เช่น จิบไวน์เย็น ๆ และเครื่องดื่ม นั่งตรงทางผ่านของหุบเขา และเพลิดเพลินกับลมแรง หรือกระโดดลงไปในทะเลสาบที่เชิงเขาของ Dragonspine เพื่ออาบน้ำ อ๊ะ ไม่แน่นะ บางทีวันไหนที่คุณมัวแต่เดินเที่ยวเล่นอยู่ริมทะเลสาบ อาจจะโดนฉันดึงลงไปในน้ำที่เย็นยะเยือกนั่นก็ได้นะ
เรื่องกลุ้มใจของ Eula
บางครั้งธุรกิจร้านเหล้าก็ครึกครื้นเกินไป จนมีคนมาขอนั่งร่วมโต๊ะกับฉันด้วย พอได้ยินว่าฉันเป็นหนึ่งในสมาชิกของตระกูล Lawrence เสียงพูดโอ้อวด ยั่วยุ ลอบกัดทั้งในที่แจ้งและที่มืดก็ดังออกมาจากทุกทิศทาง นี่ ให้ฉันดื่มไวน์อย่างสงบหน่อยไม่ได้รึไงกัน?
อาหารที่ชอบ...
ฉันชื่นชอบที่จะทำขนมด้วยตนเอง และไม่จำเป็นต้องเป็นขนมหวานเสมอไป เช่น ไข่โรลที่สอดไส้ด้วยเนื้อมะเขือเทศแช่แข็ง มันช่างเหมาะกับการกินคู่กับไวน์ราสเบอร์รี่มิ้นท์แช่เย็นจริง ๆ และที่สำคัญนะ คนที่ได้ลิ้มลองขนมที่ฉันทำเข้าไป จะต้องดีใจจนยิ้มไม่หุบแน่ ๆ เลยล่ะ
อาหารที่เกลียด...
สำหรับซุปข้น ๆ นั้น ฉันรับไม่ได้จริง ๆ เชียว รสสัมผัสมันเข้มข้นเกินไป กินแล้วหนักท้อง ไม่ค่อยเหมาะกับการออกแรงหรือการต่อสู้สักเท่าไหร่ แถมยังพกพาไม่สะดวกด้วยล่ะ ไม่ค่อยถูกกับฉันสักเท่าไหร่น่ะ
ได้รับของขวัญ - 1
เอ๋? นี่เป็นการท้าทายฉันเหรอ ฉันรับคำท้า
ได้รับของขวัญ - 2
ก็งั้น ๆ แหละ... เธอลองชิมเองมั้ย?
ได้รับของขวัญ - 3
นี่เธอกำลังแก้แค้นฉันเหรอ?
วันเกิด...
วันนี้เป็นวันที่คุ้มค่าแก่การจดจำเสียจริง แต่การเติบโตของคุณไม่ควรเอาเรื่องอายุมาจำกัดมันนะ เอาขลุ่ยกระดูกชิ้นพิเศษไปสิ มาเรียนรู้วิธีเป่าไปด้วยกันกับฉันเถอะ รอถึงวันที่ฉันได้แก้แค้นคุณ คุณก็ลองใช้ขลุ่ยกระดูกอันนี้ก่อกวนฉันดูแล้วกัน ถ่วงเวลาไปเรื่อย ๆ เพื่อให้การต่อสู้น่าสนใจยิ่งขึ้น
ความรู้สึกที่ได้เลื่อนขั้น - บทนำ
ทักษะการต่อสู้เพิ่มมากขึ้น แม้ว่ามันจะไม่ได้ทำให้ภูมิใจมากเท่าไรก็เถอะ ในกองอัศวินน่ะก็ยังมีคนที่ขยันขันแข็งอีกไม่น้อยเลยล่ะ ถ้าอยากเอาชนะพวกเขาเพื่อเป็นการแก้แค้นให้สำเร็จล่ะก็ จะต้องฝึกให้เหนือชั้นกว่าพวกนั้นให้มาก ๆ
ความรู้สึกที่ได้เลื่อนขั้น - ชี้แจง
ใช่แล้วล่ะ ด้วยความแข็งแกร่งฉันในตอนนี้ แม้ว่าฉันจะต้องต่อสู้กับรักษาการผู้บัญชาการ ฉันก็ค่อนข้างมั่นใจว่าจะเอาชนะได้แน่นอนเลยล่ะ!
ความรู้สึกที่ได้เลื่อนขั้น - มุมมองอื่น ๆ
แปลกจัง...ตอนที่ฉันอยู่กับคุณ พละกำลังของฉันมันเพิ่มขึ้นเร็วมากเลย ดูเหมือนจะเป็นเรื่องดีสินะที่ฉันได้คุณเป็นคู่แค้น ฉันจะต้องจัดการคุณได้แน่ ๆ
ความรู้สึกที่ได้เลื่อนขั้น - บทสรุป
เยี่ยม! พลังของน้ำแข็งฉันก็ควบคุมได้มั่นคงขึ้นแล้วด้วย อย่าว่าแต่รักษาการผู้บัญชาการเลย แกรนด์มาสเตอร์ก็หยุดฉันไม่ได้! เรื่องนี้จะรอช้าไม่ได้ พอฉันวางแผนเสร็จก็สามารถทำการโจมตีขั้นสุดท้ายได้แล้วล่ะ หลังจากที่เอาชนะกองอัศวินแห่ง Favonius ได้แล้ว เป้าหมายต่อไปก็คุณนั่นแหละ อย่าได้คิดหนีเชียวล่ะ อยู่เคียงข้างฉันและคอยเป็นสักขีพยานในเรื่องนี้ซะดี ๆ
สกิลธาตุ - 1
ร้องขอชีวิตสิ
สกิลธาตุ - 2
จงสั่นสะท้าน!
สกิลธาตุ - 3
แหลกไปซะ!
สกิลธาตุ - 4
ลงทัณฑ์!
สกิลธาตุ - 5
จงแตกสลาย!
สกิลธาตุ - 6
ตาต่อตา ฟันต่อฟัน!
ท่าไม้ตาย - 1
รับความโกรธของน้ำแข็งไปซะ!
ท่าไม้ตาย - 2
ล้างแค้นอย่างเยือกเย็น!
ท่าไม้ตาย - 3
แค้นนี้ต้องชำระ!
เริ่มวิ่ง - 1
เร่งฝีเท้าขึ้นอีก
เปิดเครื่องร่อนเวหา - 1
อยู่กลางอากาศจะมองเห็นได้ชัดขึ้น
เปิดหีบสมบัติ - 1
เจออะไรกันเนี่ย
เปิดหีบสมบัติ - 2
อืม น่าจะเอาไปใช้ได้นะ
เปิดหีบสมบัติ - 3
คนบาปก็มีวันที่โชคดีเหมือนกันนะ...
ค่าพลังชีวิตต่ำ - 1
เราเสียเปรียบในการต่อสู้ครั้งนี้...
ค่าพลังชีวิตต่ำ - 2
จะเริ่มดวลแล้วนะ...
ค่าพลังชีวิตต่ำ - 3
ไม่เลวหนิ!
ค่าพลังชีวิตของเพื่อนต่ำ - 1
รีบกลับไปซะ ให้ฉันจัดการเอง!
ค่าพลังชีวิตของเพื่อนต่ำ - 2
ฟังคำสั่งฉัน แล้วเปิดช่องว่างซะ!
หมดสติ - 1
น่าสมเพชจริง ๆ...
หมดสติ - 2
ฉัน... ยังไหวอยู่...
หมดสติ - 3
นี่คือจุดจบของคนบาปงั้นรึ...
โดนโจมตีอย่างหนัก - 1
ไม่เลวนี่!
โดนโจมตีอย่างหนัก - 2
ไม่ง่ายเลยนะ!
เข้าร่วมทีม - 1
เตรียมพร้อมสำหรับการสอดแนม
เข้าร่วมทีม - 2
ฉันจะนำไปเอง
เข้าร่วมทีม - 3
วางแผนไว้เรียบร้อยรึยัง?
