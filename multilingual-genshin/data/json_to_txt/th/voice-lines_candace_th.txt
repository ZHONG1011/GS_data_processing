พบกันครั้งแรก...
สวัสดี นักเดินทางจากแดนไกล ค่ำคืนที่ทะเลทรายช่างโหดร้ายนัก ทำไมไม่นอนที่นี่สักคืนล่ะ ให้ฉันได้ดูแลคืนที่ไร้ฝันของคุณเอง
แชท - โล่และหอก
เพื่อปกป้องสิ่งล้ำค่า การถือโล่เพียงอย่างเดียวนั้นไม่เพียงพอ นั่นเป็นเหตุผลที่... ฉันจับหอกขึ้นมา
แชท - ชีวิต
ฉันหวังว่าทุกคนจะปลอดภัย ขอเพียงแค่สามารถมีชีวิตเช่นนี้ได้ ฉันก็พอใจแล้ว...
แชท - ความปรารถนา
ไม่ว่าต้องใช้วิธีไหน หรือจะต้องแลกด้วยอะไรก็ตาม ฉันหวังว่าจะสามารถปกป้องสิ่งสำคัญทั้งหลายเอาไว้ให้ได้... ถึงแม้บางครั้ง... มันจะดูเพ้อฝันไปสักหน่อยก็เถอะ
ในเวลาที่ฝนตก...
อย่าให้เป็นหวัดซะละ
ในเวลาที่ฟ้าผ่า...
เสียงฟ้าร้องดังก้องเลย... ทำให้คุณกลัวรึเปล่า?
ในเวลาที่หิมะตก...
เจ้าของขาว ๆ พวกนี้ เย็นมากเลย...
ในเวลาที่ลมพัดแรง...
ในทะเลทราย สายลมแบบนี้จะพัดพาทรายขึ้นมา ต้องระวังให้ดีนะ
ในเวลาที่อยู่ในทะเลทราย...
ฉันอยู่เคียงข้างคุณ ถ้าคุณกังวลละก็ เชิญจับมือฉันไว้ได้เลยนะ
อรุณสวัสดิ์...
อรุณสวัสดิ์ เมื่อคืนนักเดินทางนอนหลับสบายมั้ย?
สวัสดีตอนเที่ยง...
จะเที่ยงแล้ว แสงบนท้องฟ้าสว่างจนตาพร่ามัวไปหมด ไปหาที่ร่มรื่นพักผ่อนกันนะ
สวัสดีตอนเย็น...
ท้องฟ้ากลางคืนน่ะเหรอ... ในม่านราตรีที่ค่อย ๆ คลี่ห่มผืนฟ้ายามแสงเลือนหายนั้น เก็บงำความลับที่ยากจะพูดเอาไว้มากมายเลยนะ...
ราตรีสวัสดิ์...
เอาล่ะ ถึงเวลาพักผ่อนแล้ว คุณไปนอนก่อนเถอะ ฉันเหรอ? มันยังเช้าเกินไปสำหรับเวลานอนของฉัน ตอนกลางคืนนั้นสวยงาม แต่ก็อันตรายเช่นกัน ฉันต้องเฝ้าปกป้องค่ำคืนของคุณสิถึงจะถูก
เกี่ยวกับตัวของ Candace เอง - สีตา
แปลกมากเลยเหรอ? ไม่ว่าจะตาสีฟ้า หรือสีเหลืองอำพัน ก็เป็นแค่สีตาที่พบได้ธรรมดาทั่วไปนี่...
เกี่ยวกับตัวของ Candace เอง - หมู่บ้าน Aaru
ฉันเกิด และเติบโตในหมู่บ้าน Aaru ย้อนกลับไปเมื่อสมัยยังเด็ก ตอนนั้นฉันก็รู้แล้วว่า ในอนาคต ฉันจะต้องสืบทอดหน้าที่คุ้มกันหมู่บ้าน Aaru ต่อจากปู่ของฉันอย่างแน่นอน... และในตอนนี้ นี่เป็นหน้าที่ที่ฉันยินดีรับไว้
เกี่ยวกับตัวของ Candace เอง - พ่อแม่
พ่อของฉันเป็นนักวิชาการที่สถาบัน ในเวลานั้นเขามาที่หมู่บ้าน Aaru เพื่อทำการค้นคว้าวิจัย และได้พบรักกับแม่ของฉันที่นี่ ส่วนเรื่องของแม่ ฉันรู้แค่จากที่พ่อเล่ามา... วันที่ฉันเกิด แม่ก็ได้เดินทางเข้าสู่ราตรีนิรันดร์แล้ว...
เกี่ยวกับเรา - เจ้าภาพ
คุณจะเป็นแขกของหมู่บ้าน Aaru ตลอดไป ไม่ว่าเมื่อไหร่ที่รู้สึกเหนื่อยล้าในการเดินทาง สถานที่แห่งนี้ยินดีต้อนรับการมาพักผ่อนของคุณเสมอ... ฉันเองก็ยินดีที่จะได้ต้อนรับคุณตลอดไป
เกี่ยวกับเรา - ในกล่องสมบัติ
ว่ากันว่าแต่ละคนล้วนมีกล่องสมบัติอยู่ในใจ พวกเขาเก็บสมบัติไว้ในกล่อง และใช้ชีวิตทั้งชีวิตปกป้องมันอย่างดี มีหลายสิ่งในกล่องสมบัติของฉันที่ฉันต้องการปกป้อง ลองเดาสิว่ามันมีอะไรบ้าง?
เกี่ยวกับ "วิชั่น"...
ตอนที่ฉันได้ "วิชั่น" คนหลายคนในหมู่บ้านต่างบอกว่ามันเป็นความเมตตาของ Al-Ahmar... แต่นั่นมันไม่สำคัญสำหรับฉันเลย เพราะไม่ว่าจะมีของที่เทพประทานให้หรือไม่ก็ตาม ฉันก็จะทำหน้าที่ในฐานะ "ผู้คุ้มกัน" ให้ดีที่สุด
ต้องการจะแชร์อะไร...
ฉันชอบวันเวลาที่ได้ใช้ในหมู่บ้าน Aaru ในขณะเดียวกัน ทุกวันที่ได้ใช้เวลาที่นี่ล้วนเป็นเครื่องเตือนใจว่า ถ้าฉันทำผิดพลาดครั้งใหญ่เพราะความประมาทหละหลวม ฉันจะไม่มีวันได้กลับมาใช้ชีวิตแบบนี้อีก
ข้อมูลที่น่าสนใจ...
คุณเคยเห็น Ajilenakh Nut ในระหว่างการเดินทางมั้ย คนในหมู่บ้านมักจะนำมันมาทำเป็นลูกอม มีรสชาติที่หวานมาก ถ้าคุณสนใจก็ลองชิมดูสิ
เกี่ยวกับท่านหญิงน้อย Kusanali...
เทพแห่งพฤกษาเหรอ... ในฐานะผู้สืบสายเลือดของ Al-Ahmar อย่างฉันยังสามารถอยู่ที่นี่ได้อย่างสงบสุข อาจเป็นเพราะความเมตตาของท่านก็ได้ อย่างไรก็ตาม ถึงแม้ว่าฉันจะรู้สึกซาบซึ้งอยู่ในใจ แต่ยังไงฉันก็เป็นลูกหลานของทะเลทราย
เกี่ยวกับ Layla...
DATA NOT FOUND
เกี่ยวกับ Alhaitham...
เป็นนักวิชาการ Sumeru ที่แปลกจริง ๆ เขาแตกต่างจากนักวิชาการอื่น ๆ ที่ฉันเคยเจอมาก ความคิดอ่าน และความเข้าใจของเขามีความพิเศษมาก... ฉันหวังว่าความคิดที่เฉียบแหลมของเขา จะไม่รบกวนความสงบของหมู่บ้าน Aaru นะ
เกี่ยวกับ Cyno...
เจ้าหน้าที่มหามาตราของสถาบัน... น้อยมากที่จะมายังกำแพงป้องกันทรายแห่งนี้ แต่ช่วงนี้กลับพบเจอเขาบ่อยครั้งขึ้น ดูเหมือนว่าในกลุ่ม Eremite จะมีตำนานอันน่ากลัวเกี่ยวกับเขาถูกเล่าลือไปทั่ว...
เกี่ยวกับ Dehya...
ทุกครั้งที่ Dehya พาคนของกลุ่ม Eremite มาพักที่หมู่บ้าน Aaru เธอก็สามารถควบคุมการกระทำของผู้ใต้บังคับบัญชาได้อยู่หมัด พูดได้ว่า... นั่นเป็นการช่วยเหลือฉันได้มากเลยทีเดียว ถึงภายนอก Dehya จะดูเป็นคนไม่ค่อยแยแสอะไร แต่ความจริงแล้ว เธอเป็นคนที่น่ารักมาก ๆ เลยแหละ
อยากรู้เกี่ยวกับ Candace - 1
อยากรู้เรื่องเกี่ยวกับฉันเหรอ... ก็ไม่ใช่เรื่องน่าฟังอะไรนักหรอก แต่ถ้าคุณอยากฟังละก็... พอฟ้าเริ่มมืด ฉันจะเล่าให้คุณฟังข้างกองไฟละกันนะ
อยากรู้เกี่ยวกับ Candace - 2
พวกเราคือชนเผ่าที่สูญเสียการคุ้มครองจากเหล่าทวยเทพ สำหรับพวกเรา การโกหกไม่ใช่ศัตรู แต่การไม่มีวันพรุ่งนี้ต่างหากที่ใช่ การที่ต้องเดินไปบนทางขวากหนามที่เจ็บปวด และเต็มไปด้วยคำโกหก บางที... บางทีอาจประเสริฐกว่าคนที่โอบกอดความจริงแล้วตายจากไปอย่างเห็นแก่ตัวก็ได้...
อยากรู้เกี่ยวกับ Candace - 3
แม้กระทั่งตอนนี้ ยังมีบางคนที่เชื่อว่าราชา Deshret จะฟื้นคืนชีพในสักวันหนึ่ง แต่นั่นเป็นไปไม่ได้หรอก ทุกสิ่งในอดีตก็เหมือนเม็ดทรายที่กระจัดกระจาย สิ่งที่สามารถทำได้คือปล่อยให้สายลมพัดพาไปยังที่พำนักแห่งสุดท้าย
อยากรู้เกี่ยวกับ Candace - 4
โล่ของฉัน? โอ้ ตามที่คนนอกหมู่บ้านพูด โล่นี้มีพรของ "Bennu" สถิตอยู่ ตราบใดที่ถือโล่นี้ เม็ดทรายทุกเม็ดในทะเลทรายจะเป็นดั่งหู และตาให้แก่ฉัน และพายุทรายก็พร้อมที่จะทำตามคำสั่งของฉัน... อันที่จริงมันเป็นแค่จินตนาการของคนนอกเท่านั้น แต่ไม่ว่าจะยังไง สำหรับฉันแล้ว... อย่างน้อยโล่นี้ก็ใช้งานได้ดีทีเดียว
อยากรู้เกี่ยวกับ Candace - 5
ฉันอยากจะใช้ดวงตาสีเหลืองอำพันดวงนี้เพื่อดูอนาคตของคุณ... ฉันคิดว่ามันคงจะเป็นสีทองอร่าม ที่อยู่ระหว่างสีของแสงแดดและสีของทองคำ เป็นสีแห่งความหวัง หนทางข้างหน้าของคุณจะราบรื่น และฉันปรารถนาอย่างยิ่งว่ามันจะเป็นเช่นนั้น
งานอดิเรกของ Candace
การได้เดินเล่นในหมู่บ้านเป็นสิ่งที่ฉันชอบทำที่สุด ได้เห็นว่าทุกอย่างเรียบร้อยดี เป็นความรู้สึกว่าวันนี้เป็นเหมือนเมื่อวาน เมื่อวานก็เหมือนกับอดีต และอดีตก็มีแต่สิ่งดี ๆ อยู่เสมอ
เรื่องกลุ้มใจของ Candace...
บางครั้งก็โจรตาถั่วบางคนทำผิดพลาดด้วยการพยายามทำลายความสงบสุขของหมู่บ้าน Aaru บางที... แค่ขับไล่พวกเขาเข้าไปในหุบเขาที่เต็มไปด้วยมอนสเตอร์ก็ดูจะใจดีเกินไป เป็นไง คุณมีไอเดียอะไรแนะนำมั้ย?
อาหารที่ชอบ...
สำหรับฉัน... ปริมาณสำคัญกว่ารสชาติ การใช้ชีวิตในทะเลทรายต้องใช้พละกำลังมากกว่าที่คาดคิดนัก หลังจากทำงานหนักมาทั้งวัน ไม่มีอะไรจะดีไปกว่าการได้กินอิ่มท้องแล้ว
อาหารที่เกลียด...
ก็ไม่ได้ถึงขั้นเกลียดขนาดนั้น แต่เมื่อเทียบกับเนื้อทั่วไปแล้ว การกินปลาเป็นอะไรที่ยุ่งยากมากจริง ๆ... อาจเป็นเพราะในทะเลทรายไม่ค่อยได้กินปลาเท่าไหร่ด้วยละมั้ง แถมฉันไม่ค่อยถนัดการเลาะก้างเล็ก ๆ ออกจากเนื้อปลาด้วย... น่าอายซะจริง
ได้รับของขวัญ - 1
อร่อยมาก ๆ เลย สามารถทำอาหารที่อร่อยขนาดนี้ได้ คุณคงต้องใช้ความพยายามมากเลยสินะ
ได้รับของขวัญ - 2
ทั้ง ๆ ที่คุณเป็นนักเดินทางที่ต้องเดินทางอยู่เสมอแท้ แต่อาหารที่คุณปรุงกลับมีรสชาติของบ้านเกิด
ได้รับของขวัญ - 3
บางทีคำจำกัดความของคำว่า "กินได้" ของฉันอาจจะล้าหลังไปหน่อย...
วันเกิด...
สุขสันต์วันเกิด! เป็นเรื่องที่มหัศจรรย์มากเลยนะ ที่คุณเกิดในวันนี้ ในเดือนนี้ของเมื่อหลายปีก่อน คุณมีความปรารถนาอะไรมั้ย? ถ้าอยากไปสถานที่ที่อันตราย ฉันสามารถปกป้องคุณตลอดการเดินทางได้นะ หรือว่าอยากจะพักผ่อน ก็มาที่หมู่บ้าน Aaru สิ ฉันจะย่างเนื้อ และนำเครื่องดื่มที่ดีที่สุดมาให้คุณเอง
ความรู้สึกที่ได้เลื่อนขั้น - บทนำ
รู้สึกถึงพลังที่แข็งแกร่งขึ้น หวังว่าฉันจะปกป้องได้หลายสิ่งกว่านี้...
ความรู้สึกที่ได้เลื่อนขั้น - ชี้แจง
โล่ที่แข็งแกร่งขึ้น กับหอกที่แหลมคมขึ้น ฉันเคยได้ยินเรื่องราวของหอก และโล่มาก่อน... ไม่ ฉันจะไม่ลองเอาหอกกับโล่มาปะทะกันแน่นอน
ความรู้สึกที่ได้เลื่อนขั้น - มุมมองอื่น ๆ
พลังที่มนุษย์ได้รับใน "ตอนนี้" บางทีอาจเพื่อจัดการกับความกังวลที่จะมาถึงใน "อนาคต" เช่นเดียวกับที่ฉันเคยฝึกฝนการใช้หอก และโล่ ทั้งหมดก็เพื่อปกป้องความสงบสุขในตอนนี้
ความรู้สึกที่ได้เลื่อนขั้น - บทสรุป
ตอนนี้ฉันสามารถยืนอยู่เบื้องหน้า เพื่อป้องกันอันตรายทั้งมวลที่จะมาทำร้ายคุณได้แล้วนะ ถ้าคุณเชื่อใจฉัน ได้โปรดหลับตาลงแล้วปล่อยให้ฉันได้เป็นคนจัดการศัตรูพวกนั้นด้วยตัวเองเถอะ
สกิลธาตุ - 1
ทะลวง!
สกิลธาตุ - 2
ถอยไป!
สกิลธาตุ - 3
เข้ามาสิ!
สกิลธาตุ - 4
ทิ่มแทง
สกิลธาตุ - 5
ง่ายดายเหลือเกิน!
สกิลธาตุ - 6
มีจุดอ่อน!
ท่าไม้ตาย - 1
จงรับฟังถ้อยคำสดุดี!
ท่าไม้ตาย - 2
ประทานพรแก่เรา!
ท่าไม้ตาย - 3
นี่คือการต่อสู้เพื่อการปกป้อง!
เปิดหีบสมบัติ - 1
ล้วนแต่มีประโยชน์...
เปิดหีบสมบัติ - 2
เป็นไงบ้าง มีอะไรเข้าตามั้ย?
เปิดหีบสมบัติ - 3
หวังว่าจะมีของที่สามารถช่วยคุณได้นะ
ค่าพลังชีวิตต่ำ - 1
ไร้เมตตาอีกต่อไป
ค่าพลังชีวิตต่ำ - 2
ยังไม่สำนึกผิด?
ค่าพลังชีวิตต่ำ - 3
ขอให้พวกแก ไสหัวไป...
ค่าพลังชีวิตของเพื่อนต่ำ - 1
พักสักหน่อยเถอะ...
ค่าพลังชีวิตของเพื่อนต่ำ - 2
มาหลบข้างหลังฉัน!
หมดสติ - 1
ต้องฝึกฝนให้มากกว่านี้...
หมดสติ - 2
ขอโทษ ที่ปกป้องไว้ไม่ได้...
หมดสติ - 3
โล่ ถูกทำลายแล้ว...
รับการโจมตีปกติ - 1
ไม่มีปัญหา
โดนโจมตีอย่างหนัก - 1
เยี่ยมยอด
โดนโจมตีอย่างหนัก - 2
แผลเล็กน้อย...
เข้าร่วมทีม - 1
เป็นอะไร เจออันตรายงั้นเหรอ?
เข้าร่วมทีม - 2
อย่าอยู่ห่างจากฉัน
เข้าร่วมทีม - 3
ฉันสัญญาว่าเธอจะปลอดภัย
