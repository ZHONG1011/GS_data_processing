Lavawalker
เพิ่มความต้านทานไฟ 40%
สร้างความเสียหายเพิ่มขึ้น 35% แก่ศัตรูที่ได้รับผลกระทบต่อธาตุไฟ
Resolution of Lavawalker
ดอกไม้ที่เบ่งบานท่ามกลางเปลวไฟ ว่ากันว่าเมื่อนานมาแล้ว มีนักปราชญ์คนหนึ่งติดมันไว้ในระหว่างการเดินผ่านทะเลเพลิง
 ดอกไม้ที่จะเติบโตขึ้นในกองเพลิงเท่านั้น อาการปวดแสบปวดร้อนของมันจะทำให้ผู้สวมแข็งแกร่งยิ่งขึ้น  ดอกไม้สีแดงเพลิงเปล่งประกายราวกับหินโมรา ดอกไม้ที่ลุกเป็นไฟนี้เป็นเข็มกลัดของ Lavawalker  ในวันสุดท้ายของชีวิตเขา เขาพูดกับผู้คนว่า: "นี่คือดอกไม้ที่จะบานอยู่ในกองเพลิงเท่านั้น หากไฟยังไม่แผดเผาฉันจนเป็นเถ้าถ่าน" "จะเห็นความเปล่งประกายของดอกไม้นี้ ผ่านควันและเปลวไฟอันมืดมิด "  ต่อมา ผู้คนจึงติดตามแสงกะพริบไปที่ริมทะเล Mare Jivari พวกเขาได้รับการต้อนรับด้วยดอกไม้ที่เบ่งบาน แต่ไม่พบร่องรอยของนักปราชญ์ 
Salvation of Lavawalker
ขนของนกฟีนิกซ์ผู้ภาคภูมิ คุณรู้สึกได้ถึงเสียงของปีกที่กระพือ อยู่ในไฟที่ลุกโชนจากมันด้วย
 ขนนกที่ถูกเด็ดโดย Lavawalker จากนกที่ร้องเพลงท่ามกลางเปลวเพลิง เมื่อพกมันติดตัว ดูเหมือนจะทำให้ได้ยินถึงเสียงกระพือปีกจากกองเพลิง  ว่ากันว่ามีนกชนิดหนึ่ง เกิดมาเพียงลำพังและสามารถร้องเพลงท่ามกลางเปลวเพลิงได้ ผู้คนกราบไหว้มันในฐานะเครื่องรางศักดิ์สิทธิ์ในขณะที่พระราชาเห็นมันเป็นสัญลักษณ์ของความสูงส่ง  พร้อมกับขนนกนี้ Lavawalker แยกตัวเองออกจากโลกภายนอก เขาผู้มาเพียงลำพังและจากไปอย่างโดดเดี่ยวไม่ทิ้งแม้ร่องรอยไว้เบื้องหลัง จากนั้นเป็นต้นมา ผู้คนมักจะได้ยินเสียงร้องมาจาก Mare Jivari ไม่มีใครรู้ว่ามันเป็นเสียงเรียกของนก Phoenix หรือว่าเป็นสัญญาณจาก Lavawalker 
Torment of Lavawalker
นาฬิกาทรายที่แม้ว่าจะมีทรายที่เผาไหม้อยู่ตลอดเวลา แต่ไม่เคยทิ้งร่องรอยของมันไว้บนนาฬิกาทรายเลยสักครั้ง
 สิ่งที่ไหลอยู่ในนาฬิกาทรายนั้นไม่ใช้เม็ดทรายทั่วไป หากแต่เป็นเม็ดทรายที่ลุกไหม้ เวลานั้นก็เหมือนกับเม็ดทรายที่ลุกไหม้ ไหลไปโดยไม่มีเหลือแม้ร่องรอย  นี่คือเรื่องราวหลังจากที่นักปราชญ์ได้ท่องเที่ยวข้ามผ่านทะเล Mare Jivari ว่ากันว่าเขาใช้เวลาอีกหนึ่งร้อยปีในการเป็นฤษี แต่การปลดปล่อยในระยะอันสั้นนั้นเทียบไม่ได้กับความทุกข์ทรมานที่ล้ำลึก  ปราชญ์ผู้สันโดษไม่สามารถต้านทานการไหม้เกรียมตลอดกาลดังนั้น เขาจึงประดิษฐ์นาฬิกาทรายนี้ขึ้นมา ในเปลวไฟที่ลุกโชติช่วง เม็ดทรายที่ร้อนผ่าวก็ไหลผ่านนาฬิกาทรายทุกวัน  นักปราชญ์ผู้น่าสงสาร ไม่เกรงกลัวต่อเปลวไฟที่แผดเผา แต่ก็ไม่สามารถดับความทรมานของเพลิงแห่งเวลาได้ การถูกทิ้งให้อยู่ตามลำพังโดยเหล่าสาวก และครอบครัวที่รักที่สุดของเขา คือไฟที่ขมขื่นซึ่งเขาไม่สามารถดับได้ 
Epiphany of Lavawalker
ภาชนะแห่งตำนานที่สามารถรองรับอุณหภูมิที่สูงมาก มันยังสามารถรองรับองศาของความร้อนที่สูงได้ แม้บัดนี้มันจะว่างเปล่าก็ตาม
 ถ้วยที่เคยถูกใช้เพื่อเก็บลาวา ตอนนี้มันว่างเปล่าและยังอุ่นอยู่หน่อย ๆ ถ้วยใบนี้เคยเป็นของ Lavawalker ภายในของมันเคยมีสติปัญญาไหลเวียนอยู่  Lavawalker เคยนำถ้วยนี้มาเล่น แม้จะอยู่ในความร้อนแรงถ้วยก็ยังคงอยู่เหมือนเดิม ตำนานเล่าว่า Lavawalker ดื่มลาวาจากถ้วยใบนี้ราวกับไวน์แก้วหนึ่ง ไวน์ชั้นดีจะระเหยไปในความร้อนสูง แต่สติปัญญาสามารถยับยั้งเปลวไฟที่ไหม้เกรียม  สำหรับ Lavawalker ไวน์ชั้นดีเป็นเพียงตัวเร่งให้เกิดความฉลาด เมื่อคุณเมาคุณสามารถจุดประกายแรงบันดาลใจได้  ในเปลวเพลิง แก้วไวน์ที่สงบนิ่งได้เป็นพยานถึงการหล่อหลอมของสติปัญญา และก่อนที่ Lavawalker จะออกเดินทางครั้งสุดท้าย ถ้วยใบนี้ก็เต็มไปด้วยความภาคภูมิใจ 
Wisdom of Lavawalker
รัดเกล้าของนักปราชญ์ผู้เดินทางผ่านทะเลเพลิง มันเป็นดั่งภาพสะท้อนของตัวตนจากยุคโบราณที่แข็งแกร่งแม้ยืนอยู่ท่ามกลางเพลิงเผาผลาญ
 มงกุฎโบราณซึ่งครั้งหนึ่งเคยเป็นของนักปราชญ์ที่เที่ยวตระเวนไปทั่วทะเล Mare Jivari เมื่อจ้องมองไปที่มัน ราวกับจะเห็นเงาของร่างร่างหนึ่งยืนอยู่ท่ามกลางเปลวเพลิง  นักปราชญ์ผู้เดินทางไปทั่วทะเล Mare Jivari ได้สร้างมงกุฎนี้ด้วยหินโมราสีแดงเข้มเพื่อความทนทานต่อความร้อนสูง มงกุฎนี้สร้างขึ้นด้วยสติปัญญาและความดื้อรั้นซึ่งก่อให้เกิดความกลัวและความอิจฉาในหมู่เพื่อนและอาจารย์ของเขา  "ชายหนุ่มผู้หยิ่งยโสผู้นี้ กล้าดียังไงมาท้าทายเปลวเพลิงที่ร้อนระอุของทะเล Mare Jivari! นี่เป็นเรื่องที่ไม่เคยเกิดขึ้นมาก่อนตลอดช่วงเวลาร้อยปี!" "ทะเลเพลิงจะเผาผลาญเขาและกลืนทุกอย่าง แม้แต่เถ้าถ่านก็จะถูกพัดลอยขึ้นไปบนฟ้าด้วยความร้อนและในที่สุดก็ไม่เหลืออะไรเลย"  เหล่าอาจารย์ผู้ริษยาขอให้นักเรียนของพวกเขาก้าวเข้าไปในทะเลเพลิงพร้อมกับสวมมงกุฎ แต่ Lavawalker กลับเดินตรงเข้าไปในลาวาอย่างง่ายดายและค่อย ๆ หายไปยังเส้นขอบฟ้า 
