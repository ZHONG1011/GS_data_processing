พบกันครั้งแรก...
ฉันคือ Keqing "Yuheng" แห่ง Liyue Qixing โอกาสแห่งการเปลี่ยนแปลงได้มาถึงแล้ว กฎระเบียบที่ยึดถือมานับพันปีจะถูกแก้ไข เธออยากจะร่วมเป็นสักขีพยานในช่วงเวลาแห่งประวัติศาสตร์นี้ด้วยกันกับฉันมั้ย?
แชท - ล่าช้า
ขืนเสียเวลาไปมากกว่านี้ คงทำไม่เสร็จแน่
แชท - ผ่อนคลาย
ทำงานและพักผ่อนให้สมดุลเป็นอะไรที่ไม่เลวเลย แต่ก็อย่าพักผ่อนจนเกินไป
แชท - โอกาส
ไม่ว่าจะเป็นการผจญภัยหรือ ทำธุรกิจ โอกาสล้วนมาเพียงแค่วูบเดียวเท่านั้น
ในเวลาที่ฝนตก...
ฝนตกหนักมาก...ไม่มีอะไรทำเลย พูดถึงงานของพวกเขา สามารถทำให้เสร็จได้ตั้งแต่เมื่อวานแล้วแท้ ๆ ทำไมลากมาถึงวันนี้นะ?
ในเวลาที่ฟ้าผ่า...
ถึงแม้ฟ้าผ่าฟ้าร้องจะทำให้คนตกใจ แต่การป้องกันฟ้าผ่าหรือเพลิงไหม้ของ Liyue นั้นเป็นที่หนึ่งอยู่แล้ว หายห่วงได้เลย
ในเวลาที่หิมะตก...
ไม่เป็นไร ลุยต่อเถอะ หิมะระดับนี้แค่เล็กน้อยเท่านั้น
แดดส่องดีจัง...
อ่า...อากาศดีซะขนาดนี้ งานก็จะเสร็จแล้ว หรือว่า... จะไปเดินเที่ยวดีนะ?
อรุณสวัสดิ์...
อรุณสวัสดิ์ ช่วงเช้านั้นเป็นรากฐานที่สำคัญ ต่อให้ยังงัวเงียอยู่ ก็ต้องบังคับตัวเองให้กระปรี้กระเปร่า!
สวัสดีตอนเที่ยง...
ฉันไม่มีนิสัยงีบหลับช่วงกลางวัน แต่ถ้าเธอเหนื่อย ก็ไปพักผ่อนเถอะ ฉันจะปลุกเธอในสามนาทีหลังจากนี้
สวัสดีตอนเย็น...
พอตกกลางคืน ไฟก็สว่างขึ้น อืม... ช่างเป็นอีกคืนที่สงบสุข
ราตรีสวัสดิ์...
ฝันดีนะ ฉันเหรอ?... อืม ยังมีเรื่องที่ต้องจัดการอยู่ ทำเสร็จก็จะได้พักแล้วล่ะ
เกี่ยวกับตัว Keqing เอง - ความคิด
ถ้ารู้สึกว่าตัวเองถูก ก็ต้องพูดออกมา การกระทำที่หนักแน่นและเด็ดเดี่ยว คือแนวทางการใช้ชีวิตที่ฉันยึดถือมาตลอด
เกี่ยวกับตัว Keqing เอง - หน้าที่
หน้าที่ของฉันคือดูแลด้านที่ดินและการก่อสร้าง Liyue นั้นกว้างใหญ่ ทรัพยากรธรรมชาติอุดมสมบูรณ์ แต่ถ้าขาดการวางแผนที่เหมาะสม เอาแต่มองถึงผลประโยชน์ ก็ไม่มีทางที่จะต้านความเสี่ยงได้
เกี่ยวกับตัว Keqing เอง - สงสัย
เธอว่าสิ่งที่สำคัญที่สุดในการประคับประคอง Liyue มานับพันปีนั้นคืออะไร?  ...ราชาแห่งหิน? ...แต่ฉันไม่ได้รู้สึกอย่างนั้น เพราะมนุษย์อย่างพวกเราน่ะ ต้องอาศัยความพยายามถึงจะอยู่รอดได้ ผู้ที่อยู่บนสวรรค์อันสูงส่งกลับเข้ามายุ่มย่ามไปซะทุกสิ่ง ฮึ พูดตามตรงเลยนะ เขาจะรู้ไปหมดทุกเรื่องจริง ๆ น่ะเหรอ?
เกี่ยวกับตัว Keqing เอง - คิดทบทวน
หลังจากรับช่วงกิจการต่าง ๆ ของ Liyue แล้ว ก็เข้าใจถึงความเหน็ดเหนื่อย ที่ผ่านมานับพันปีของท่านราชาแห่งหิน ช่วงนี้ฉันเจอกับปัญหายุ่งยากมากมายนับไม่ถ้วน ฉันมักจะคิดว่า: "ถ้าเป็นท่านราชาแห่งหิน ท่านจะทำยังไงนะ?" ไม่แน่ว่าท่านอาจจะรู้ไปหมดทุกเรื่องก็ได้ เป็นเพราะฉันยังเด็กเกินไป...
เกี่ยวกับเรา - สืบหา
ฉันชื่นชมเธอนะ แม้อยู่ต่อหน้าเทพก็ไม่ศรัทธาอย่างงมงาย ไม่เชื่ออย่างหลับหูหลับตา ยึดมั่นในความคิดของตัวเอง มีคำถามก็กล้าที่จะถามออกมา ถ้าไม่มีคำตอบก็ตามเสาะหา อย่ารู้สึกไม่ดีเลยนะ นี่คือทัศนคติที่ถูกต้อง และที่สำคัญใครจะรับประกันได้ว่า เทพจะไม่เคยทำผิด?
เกี่ยวกับเรา - ทดลอง
นี่ไม่มีอะไรยากเลย เธอแค่ลองก็จะรู้ ถ้าลองแล้วยังไม่ได้ล่ะก็...? ไม่สิ เธอไม่เคยทำให้ฉันผิดหวังมาก่อน ดังนั้นฉันเชื่อว่าเธอไม่ใช่คนแบบนั้น
เกี่ยวกับเรา - กำลังใจ
ในอดีตน่ะ ฉันไร้เดียงสามาก อยากจะเทียบกับราชาแห่งหิน ฉัน...มีสิทธิ์แบบนั้นด้วยรึไง? ...เอ่? อืม... เธอพูดถูก เรื่องอื่นฉันยังมีความมั่นใจเลย ทำไมต้องมากลุ้มใจเพราะเรื่องแบบนี้ด้วย แทนที่จะมาเศร้าซึมอยู่ที่นี่ สู้หาความรู้เพิ่มเติม พยายามตามเขาให้ทันดีกว่า!
เกี่ยวกับ "วิชั่น" - สงสัย
ว่ากันว่า "วิชั่น" นั้นเป็นสิ่งที่มอบให้กับผู้ที่ได้รับการยอมรับจากเทพเจ้า ซึ่งฉันไม่ต้องการสิ่งนี้ พูดแล้วฉันยังโมโหอยู่นิด ๆ นะเนี่ย! เหมือนกับผลงานของฉันที่ทำตลอดมาต้องคอยขอบคุณพลังของเทพเจ้า ทั้ง ๆ ที่เป็นผลงานของตัวฉันเองแท้ ๆ ไม่เกี่ยวอะไรกับเทพเลยสักนิด
เกี่ยวกับ "วิชั่น" - คิดทบทวน
ที่แท้...ราชาแห่งหินก็อยากให้ฉันใช้พลังที่เกินกว่าคนธรรมดาทั่วไปนี้นำพาทุกคนสินะ ฮึ ต่อให้ไม่มีการยอมรับนี้ ฉันก็สามารถทำงานออกมาได้ดี! รอ...รอดูไว้เถอะ! ฉันจะไม่ทำให้เขาผิดหวัง!
ต้องการจะแชร์อะไร - เสนอความเห็น
นอกจากงานของ "Liyue Qixing" แล้ว ฉันก็ทำสิ่งที่เป็นประโยชน์ต่อผู้อื่น ด้วย ซึ่งผลตอบรับส่วนใหญ่ก็ไม่แย่เลย แต่การเสนอความเห็นอย่าง "ทำงานเกินมาอีกหนึ่งชั่วโมงต่อวัน" นั้นกลับได้รับการต่อต้านไม่น้อยเลย...เอ่ ดูเหมือนความคิดคงจะล้ำหน้าเกินไปหน่อย ไม่อย่างนั้นครั้งต่อไป ลองเปลี่ยนเป็นเสนอให้ทำงานเกินมาอีกครึ่งชั่วโมงก็แล้วกัน
ต้องการจะแชร์อะไร - ของที่ระลึก
ของที่ระลึกของราชาแห่งหิน? เธอคงไม่คิดว่าในห้องของฉัน จะมีแต่ของแบบนี้หรอกนะ? ฉันไม่ใช่เด็กสาวแล้วนะ! ถึงแม้...เอ่อ ถึงแม้จะซื้อรูปปั้นของราชาแห่งหินมาใหม่หลายอัน ตะ แต่พวกนี้ซื้อเพื่อเอาไว้เตือนตัวเองหรอก! ไม่ได้เกี่ยวกับความศรัทธาหรือเคารพอะไรทั้งนั้น!
ข้อมูลที่น่าสนใจ...
ฉันเคยได้ยินเรื่องเล่าต่อกันมาของ Mondstadt ว่าความกล้าหาญทำให้เจ้านกน้อยบินได้ แต่มันคงจะรู้ทิศทางที่จะบินในท้องฟ้าอันกว้างใหญ่ก่อน ถึงจะกล้ากางปีกบินล่ะมั้ง สำหรับฉันแล้ว Liyue ก็คือท้องฟ้าผืนนั้น
เกี่ยวกับ Zhongli...
คุณคนที่อยู่ "โถงแห่งการเกิดใหม่ Wangsheng" คนนั้นเป็นคนที่รอบรู้จริง ๆ ช่างน่านับถือนัก แต่แนวคิดของเขาช่างเหมือนกับท่านราชาแห่งหินซะจริง... หากเขากล้าแสดงความคิดเห็นมากกว่านี้ล่ะก็ ถ้าดึงเขามาทำงานกับฉันคงช่วยได้มากแน่นอน
เกี่ยวกับ Beidou...
กัปตันท่านนี้มักจะมองข้ามกฎระเบียบ และมีนิสัยชวนให้ปวดหัว แต่สำหรับ Liyue แล้วกองเรือ "Crux" ของเธอนั้นเป็นสิ่งที่ขาดไม่ได้เลยทีเดียว การทำให้กฎและผลประโยชน์สมดุลกันถือเป็นศิลปะแขนงหนึ่ง อ่า แต่ "Tianquan" ผู้รับผิดชอบด้านกฎหมายคงมีเรื่องให้ทำแล้วล่ะ
เกี่ยวกับ Ningguang - ความขัดแย้ง
ถึงแม้ฉันกับเธอจะเป็นเพื่อนร่วมงานกัน แต่นิสัยเข้ากันไม่ได้เลยจริง ๆ ในสายตาของเธอ Liyue ก็เป็นเหมือนที่ทำธุรกิจ เธอทำได้ทุกอย่างขอแค่เป็นเรื่องที่หาเงินได้ นี่ไม่ใช่ไร้หลักการหรือไงกัน? เอ่อ...หรือจะบอกว่านี่ก็คือหลักการของเธอ?
เกี่ยวกับ Ningguang - ความร่วมมือ
หลังจากที่ราชาแห่งหินจากไป ในที่สุดเราก็ได้มีความเห็นที่ตรงกันได้สักที แม้สิ่งที่ฉันวิจารณ์เธอในสมัยก่อนจะมีอคติปนอยู่บ้าง และถึงแม้มุมมองจะแตกต่างกัน แต่จากสถานการณ์ในตอนนี้ คงทำได้แค่มองว่าเธอคือเพื่อนร่วมรบเท่านั้นล่ะ
เกี่ยวกับ Ningguang - เรื่องจุกจิก
ถึงจะพูดแบบนี้ก็เถอะ! ฉันสั่งจอง "Lucent Crescent" ของ Mingxing Jewelry ไว้ตั้งแต่สามเดือนก่อน! สุดท้ายตอนไปรับของถึงได้รู้ว่า หลายเดือนมานี้ Ningguang กว้านซื้อ "Lucent Crescent" ทั้งหมด ด้วยราคาที่สูงกว่าสองเท่าเลย! ฉันล่ะทนเธอไม่ไหวแล้ว!
เกี่ยวกับ Xinyan...
จริง ๆ แล้วฉันสนใจใน "ความร็อก" ของเธอมาก ถ้ามองในมุมของวัฒนธรรมที่สืบทอดกันมาแล้ว เธอนั้นช่างเอะอะมะเทิ่ง แต่ฉันไม่สนใจหรอก ไพเราะก็คือไพเราะ สิ่งที่เพราะก็ควรต้องส่งเสริม
เกี่ยวกับ Baizhu...
ฝีมือการรักษาโรคของคุณ Baizhu ต่างได้รับการไว้ใจจากผู้คน ถ้ามีโรคอะไรที่มีความซับซ้อน ไปหาเขาละก็ไม่มีทางผิดพลาดแน่นอน เธอถามว่า... ข่าวลือแปลก ๆ พวกนั้นจริงมั้ยงั้นเหรอ? ฉันรู้แค่ว่ามีเรื่องนึงที่เป็นเรื่องจริง ยาที่เขาจ่ายน่ะขมมาก ไม่ใช่แค่เด็ก ๆ นะที่รู้สึกอย่างนั้น... ขนาดฉันเองก็ยังลืมไม่ลงเลยล่ะ
เกี่ยวกับ Xiangling...
หัวหน้าเชฟของภัตตาคาร Wanmin คนนั้น ฉันรู้ว่าเธอมีความสามารถมากแต่ไม่ค่อยคงที่เท่าไหร่ เมื่อก่อนอยากจะให้เธอมาทำอาหารในงานเลี้ยงสักสองสามโต๊ะ แต่หลังจากได้ลองชิมอาหารที่ทำจากกิ้งก่าและ Slime แล้ว... ฉันก็เลิกล้มความคิดนั้นไปเลย
เกี่ยวกับ Xingqiu...
ฉันเคยได้ยินเรื่องของเขานะ ทั้ง ๆ ที่เขาเกิดในครอบครัวที่มีชื่อเสียง แต่กลับไม่รักในกิจการของครอบครัว ชอบออกไปแสดงความกล้าหาญข้างนอก ฉันนับถือเขามาก กล้าทิ้งกรอบของครอบครัวไป และยึดมั่นในความคิดของตัวเองเพื่อทำสิ่งที่ถูกต้อง ความกล้าหาญเด็ดเดี่ยวแบบนี้ไม่ใช่ว่าใครก็จะมีได้นะ
เกี่ยวกับ Xiao...
ในเมื่อโลกทุกวันนี้ถูกปกครองโดยมนุษย์ เซียนหนุ่มในตำนาน ก็น่าจะปล่อยวางภาระที่แบกไว้ได้แล้ว มนุษย์ไม่ได้ต้องการการปกป้องเช่นเดิมอีกต่อไป ต่อให้เราเจอปัญหาที่ยากลำบาก พวกเราก็มีกำลังที่สามารถจัดการเองได้
เกี่ยวกับ Ganyu - สงสัย
ไม่รู้ว่าราชาแห่งหินไปทำอะไรถึงได้ทำให้ Ganyu จงรักภักดีกับเขาขนาดนี้ แต่การเป็นคนไม่มีความเห็นอะไรมันก็มีข้อดีอยู่นะ... อย่างน้อย เธอก็ทำตามคำสั่งฉันเสมอ ถึงแม้เธอจะไม่ได้เต็มใจนักก็ตาม ช่างมีความเป็นมืออาชีพมากจริง ๆ
เกี่ยวกับ Ganyu - คิดทบทวน
ช่วงนี้มีเรื่องหลายอย่างที่ฉันไม่สามารถตัดสินใจได้ ฉันจึงมักจะไปขอคำแนะนำจากเธอบ่อยครั้ง ในเมือง Liyue นี้ เธอน่าจะเป็นคนที่เข้าใจราชาแห่งหินได้ดีที่สุด เอ่อ... จำได้ว่าก่อนหน้านี้ ฉันเคยพูดจาดูถูกราชาแห่งหินต่อหน้าเธอหลายครั้ง ก็เลยรู้สึกไม่ค่อยดีเท่าไหร่ แต่เธอก็ดูเหมือนจะไม่ได้ใส่ใจอะไร เรื่องนี้เลยทำให้ฉันรู้สึกโล่งใจขึ้นมาได้หน่อยนึง...
เกี่ยวกับ Yun Jin...
ตอนเดินผ่านโรงน้ำชา Heyu ถ้าต้องเบียดเสียดกับฝูงชนก็รู้ได้เลยว่า Yun Jin กำลังแสดงอยู่บนเวที นักธุรกิจหลายคนต่างก็คิดว่า ต่อให้ต้องซื้อโรงน้ำชาทั้งโรงเพื่อ Yun Jin คนเดียวก็คุ้มค่า
เกี่ยวกับเทพแห่งลม...
หลังจากราชาแห่งหินจากไป ฉันก็ได้แค่ครุ่นคิดว่า อนาคตของท่าเรือ Liyue จะเป็นยังไงต่อไป นอกจากศึกษาวิธีการของราชาแห่งหินในอดีตแล้ว ฉันยังได้ศึกษารูปแบบการปกครองของเทพเจ้าตนอื่นอีกด้วย แต่ว่า ประเทศเพื่อนบ้านอย่าง Mondstadt ทำให้ฉันรู้สึกมึนงงมาก... วิธีการปกครองแบบเทพแห่งลม จะทำให้เมือง Mondstadt อยู่อย่างมั่นคงยืนนานได้จริง ๆ เหรอ?
เกี่ยวกับ Yanfei...
ในความคิดของฉัน กฎหมายเป็นบทสรุปของ "สิ่งที่ถูกต้อง" ในอดีต แต่ต้องคำนึงถึงระยะเวลามีผล และต้องมีการปรับปรุงอย่างต่อเนื่องด้วย Liyue กำลังจะเผชิญหน้ากับการเปลี่ยนแปลงครั้งใหญ่ และคนที่คุ้นเคยกับกฎหมายนั้นหาได้ยาก หากคุณ Yanfei เต็มใจที่จะทำหน้าที่เป็นผู้ช่วยของฉันละก็ คงช่วยแก้ไขปัญหายุ่งยากไปได้ไม่น้อยเลยล่ะ
เกี่ยวกับ Yelan...
บรรพบุรุษของคุณ Yelan เคยทำงานให้กับ Qixing และคุณปู่ของฉันก็เคยได้ร่วมมือทางวิชาการกับตระกูลของเธอด้วย โดยรวมแล้ว เธอเป็นคนที่มีความน่าเชื่อถือ ทำงานได้หมดจดเรียบร้อย แถมยังให้ข้อมูลที่สำคัญกับฝ่ายกิจการทั่วไปบ่อย ๆ อีกด้วย ฉันเองก็ไม่รู้แน่ชัดว่าคุณ Yelan ได้ยินข้อมูลพวกนี้มาได้ยังไง
อยากรู้เกี่ยวกับ Keqing - 1
อยากรู้จักฉันให้มากขึ้นเหรอ? ได้สิ ฉันจะบอกเธอเกี่ยวกับหลักการทำงานของ "Yuheng" ก่อน และเมื่อเธอจดจำรายการสำคัญกว่าร้อยรายการได้แล้ว เธอจะเข้าใจความฝันของฉันอย่างแน่นอน!
อยากรู้เกี่ยวกับ Keqing - 2
ไม่มีสิ่งไหนที่สามารถดำรงอยู่ได้อย่างอิสระโดยไม่เชื่อมต่อกับสิ่งอื่น เพราะฉะนั้นถ้าเธอมัวอ้อยอิ่งอยู่กับเรื่องใดเรื่องหนึ่ง มันจะส่งผลกระทบที่เลวร้ายกับสิ่งที่เกี่ยวข้อง ฉะนั้น "เรื่องวันนี้ต้องจบวันนี้" ไม่ใช่เพราะฉันใจร้อนนะ แต่เรื่องต่าง ๆ จะปล่อยให้ล่าช้าไม่ได้เด็ดขาด
อยากรู้เกี่ยวกับ Keqing - 3
ไม่ต้องเกรงใจฉันขนาดนั้นหรอก Yuheng มันเป็นแค่ชื่อตำแหน่ง อย่าปิดบังความในใจที่อยากพูดไว้ เพียงเพราะสถานะของฉันเลย เพราะเอกลักษณ์ของเธอคือการเป็นคนตรงไปตรงมาเสมอ นี่คือสิ่งที่ฉันชื่นชมที่สุดในตัวของเธอเลยนะ
อยากรู้เกี่ยวกับ Keqing - 4
เราร่วมผจญภัยด้วยกันมานานเหมือนกันนะ ยิ่งนานวันฉันยิ่งรู้สึกว่าเธอคือคนในฝันของฉัน... อ๊ะ? ตกใจขนาดนั้นเลยเหรอ? ก็การที่จะสร้าง Liyue ในฝันของฉันให้สำเร็จ เธอคือบุคคลสำคัญที่ขาดไม่ได้เลยยังไงล่ะ
อยากรู้เกี่ยวกับ Keqing - 5
"อยากทิ้งร่องรอยความทรงจำของมนุษย์ไว้ในดินแดนของเทพเจ้า" มันไม่ง่ายอย่างที่คิดเลยนะ แต่ฉันอยากจะสัญญากับเธอไว้ข้อหนึ่ง... เมื่อยุคใหม่ของท่าเรือ Liyue ได้ถือกำเนิดขึ้น เธอจะต้องกลับมาเยี่ยมนะ ฉันจะพาเธอชมเอง ต้องให้เธอได้เห็นการเปลี่ยนแปลงนี้ด้วยตาตัวเอง ถึงจะไม่เสียแรงที่เธอคอยอยู่เคียงข้าง และสนับสนุนฉันมาตลอด
งานอดิเรกของ Keqing...
หลายสไตล์ หลายวัสดุ หลายตัวเลือก... อ๊า นี่ก็คือการจับจ่ายใช้สอยไงล่ะ มันช่างมีเสน่ห์ที่น่าเหลือเชื่อจริง ๆ
เรื่องกลุ้มใจของ Keqing...
ชีวิตของผู้คนใน Liyue พัฒนาขึ้นเรื่อย ๆ มันก็ดีอยู่หรอก แต่ข้อเสียคือคนขี้เกียจกลับเพิ่มมากขึ้นทุกวัน ฮึ Liyue Qixing ทำงานหนักเพื่อปรับปรุงสวัสดิการในสังคม ไม่ใช่เพราะจะเอามาเลี้ยงคนพวกนี้หรอกนะ
อาหารที่ชอบ...
ตามหลักการแล้ว คนเราไม่ควรตะกละ แต่ว่ารสชาติอันวิเศษของ Golden Shrimp Balls แสนอร่อยนั่น... ทำให้ฉันลืมตัวทุกทีเลย ได้กินลูกชิ้นแค่ลูกเดียวก็เพียงพอ ที่จะขจัดความเครียดของงาน ที่สะสม ไปจากร่างกายได้อย่างดีเลยล่ะ
อาหารที่เกลียด...
แต่ละเมนูมันมีรสชาติที่ควรจะเป็น ฉันยอมรับเมนูที่ปรุงแบบพิสดารไม่ได้เด็ดขาด ให้ลองชิมยังไม่เอาเลย ก็อย่างเช่น Almond Tofu รสเค็ม, Lotus Seed and Bird Egg Soup รสหวานอะไรพวกนั้น... เสียของจริง ๆ เลย!
ได้รับของขวัญ - 1
ใช่เลย นี่แหละรสชาติที่ฉันชอบ
ได้รับของขวัญ - 2
รสชาติก็พอใช้ได้แหละ แต่ฉันซาบซึ้งในความพยายามของเธอนะ
ได้รับของขวัญ - 3
รสชาติต่างจากที่คิดไว้นิดหน่อย...
วันเกิด...
สุขสันต์วันเกิดนะ! ฉันได้เตรียมของขวัญพิเศษไว้ให้เธอแล้ว อย่าคิดว่านี่เป็นเพียงโคมไฟเก่า ๆ ธรรมดา ตราบใดที่มีธาตุไฟฟ้าเพียงเล็กน้อย มันก็สามารถส่องสว่างได้เป็นเวลานานเลยล่ะ เอาไว้ใช้ในเวลาที่เธอต้องการแสงสว่างนะ
ความรู้สึกที่ได้เลื่อนขั้น - บทนำ
แค่ตั้งเป้าหมายไว้ในใจ แล้วเธอจะสามารถเข้าใกล้มันได้มากขึ้นในแต่ละวัน
ความรู้สึกที่ได้เลื่อนขั้น - ชี้แจง
ดีมาก เมื่อต้องปรับตัวให้เข้ากับการเปลี่ยนแปลง ตอนนี้ก็มีทางเลือกเพิ่มขึ้นอีกทางแล้ว
ความรู้สึกที่ได้เลื่อนขั้น - มุมมองอื่น ๆ
"ประสบการณ์ในวันวานจะเป็นพลังของวันพรุ่งนี้" และนี่คือผลที่ได้จากการเดินทางร่วมกับเธอ
ความรู้สึกที่ได้เลื่อนขั้น - บทสรุป
ฉันได้รับประโยชน์มากมายจากการเดินทางร่วมกับเธอ ถ้าสักวันหนึ่งฉันเดินไปถึงจุดหมายแล้ว... เธอยังจะอยู่เคียงข้างฉันมั้ย?
สกิลธาตุ - 1
ไปเถอะ!
สกิลธาตุ - 2
รวดเร็วดั่งเงา!
สกิลธาตุ - 3
อย่ากะพริบตาล่ะ
สกิลธาตุ - 4
ย๊าก...!
สกิลธาตุ - 5
ย๊ะ!
สกิลธาตุ - 6
ฮ่า!
ท่าไม้ตาย - 1
หนีไม่พ้นหรอก!
ท่าไม้ตาย - 2
ออกมาเถอะ เงาดาบ
ท่าไม้ตาย - 3
รีบจัดการมันให้จบซะดีกว่า!
เปิดหีบสมบัติ - 1
การทุ่มเท ย่อมได้รับผลตอบแทน
เปิดหีบสมบัติ - 2
เป็นสมบัติที่ไม่เลวเลยนะ
เปิดหีบสมบัติ - 3
เก็บเรียบร้อยแล้ว เริ่มออกเดินทางอีกครั้งได้เลย
ค่าพลังชีวิตต่ำ - 1
การถอยคือเพื่อการเดินหน้า...
ค่าพลังชีวิตต่ำ - 2
อย่าประมาทเชียวนะ
ค่าพลังชีวิตต่ำ - 3
ปรับปรุงกลยุทธ์สักหน่อยเถอะ
ค่าพลังชีวิตของเพื่อนต่ำ - 1
หลบไปก่อนเถอะ ให้ฉันจัดการเอง!
ค่าพลังชีวิตของเพื่อนต่ำ - 2
อย่าผลีผลามสิ!
หมดสติ - 1
จังหวะเวลา... ยังไม่ได้
หมดสติ - 2
ไม่ได้ดั่งใจเลย...
หมดสติ - 3
ขอโทษที่ทำให้... ผิดหวัง
รับการโจมตีปกติ - 1
หึ่ย... โมโหแล้วนะ
รับการโจมตีปกติ - 2
แค่แผลเล็กน้อยเท่านั้นเอง
โดนโจมตีอย่างหนัก - 1
ก็แค่บังเอิญเท่านั้นแหละ...
เข้าร่วมทีม - 1
ไปกันเถอะ เวลาเหลือน้อยแล้ว
เข้าร่วมทีม - 2
เกิดเรื่องขึ้นอีกแล้วงั้นเหรอ?
เข้าร่วมทีม - 3
รีบสู้ให้จบไปเถอะ
