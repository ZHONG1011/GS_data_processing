พบกันครั้งแรก...
ฉันชื่อ Shenhe ผู้ถูกลิขิตให้มีชีวิตที่แสนอ้างว้าง และทำร้ายผู้คนรอบข้างได้อย่างง่ายดาย ท่านเซียนจึงบอกให้ฉันใช้เชือกสีแดงผูกมัดจิตวิญญาณ เพื่อควบคุมความคิดในการเข่นฆ่าเอาไว้ ถ้าเธอไม่กลัวที่จะเดินทางไปกับฉัน... ดีมาก งั้นก็ยื่นมือมาเลยสิ
แชท - ที่พักพิง
ที่พักพิงในโลกมนุษย์นั้นเป็นแค่ความเพ้อฝันอย่างหนึ่ง ฉันชินกับการอยู่กับภูเขา แม่น้ำ นกและสัตว์ต่าง ๆ มานานแล้วล่ะ
แชท - คำขวัญ
หวนสู่เส้นทางที่ถูกต้อง เพื่อปกป้องร่างกายและชีวิต...
แชท - คมหอกที่มืดบอด
หอกที่มืดบอดมองไม่ออกว่าใครเป็นมิตรหรือศัตรู ส่วนพลังของเชือกสีแดงก็มีขีดจำกัด ดังนั้นฉันเลยไม่ชอบที่ที่คนพลุกพล่าน
ในเวลาที่ฝนตก...
ตามวิถีของโลกมนุษย์แล้ว ในเวลาแบบนี้ก็ควรจะ...กางร่มใช่มั้ย?
ฟ้าหลังฝน...
พออากาศแจ่มใส ฉันก็อารมณ์ดีเช่นกัน หวังว่าจะไม่มีใครมารบกวนนะ... แต่ถ้ามีล่ะก็ ฉันจะทำให้พวกเขาหายไปเอง
ในเวลาที่ฟ้าผ่า...
การแช่แข็งมอนสเตอร์ให้อยู่กับที่แล้วปล่อยให้ฟ้าผ่า จะสามารถกำจัดพวกมันได้ในพริบตาเลย แถมยังไม่ทำให้เสื้อผ้าสกปรกด้วย
ในเวลาที่ลมพัดแรง...
อืม...ท่านอาจารย์ชอบลมแรง ๆ บน Qingyun Peak ที่สุดเลย...
อรุณสวัสดิ์...
อรุณสวัสดิ์ น้ำค้างหวานมากเลย เอาสักหน่อยมั้ยล่ะ?
สวัสดีตอนเที่ยง...
ถ้ารู้สึกเพลียหลังทานอาหารกลางวันล่ะก็ ลองนั่งสมาธิดูสิ มันได้ผลดีมากเลยนะ
สวัสดีตอนเย็น...
เธอชอบแสงไฟในโลกมนุษย์ หรือแสงจันทร์บนภูเขามากกว่ากันล่ะ?
ราตรีสวัสดิ์...
พักผ่อนให้สบายใจเถอะ ฉันเป็นคนตื่นง่าย ถ้ามีเสียงอะไรเคลื่อนไหว ฉันจะตรวจสอบให้เธอเอง
เกี่ยวกับตัว Shenhe เอง - สัญชาตญาณ
ทั้งการฝึกฝนตนเองและการฝึกวิชา ล้วนเป็นไปตามสัญชาตญาณที่อยากจะปกป้องตัวเองก็เท่านั้น ฉันไม่ได้มีความคิดที่จะช่วยเหลือใคร ส่วนที่ฉันกำจัดสิ่งชั่วร้ายนั้นก็แค่บังเอิญน่ะ ไม่ต้องขอบจงขอบใจฉันหรอกนะ
เกี่ยวกับตัว Shenhe เอง - แปลกแยก
คนที่ได้รับความเมตตาจากฉันจะเรียกฉันว่าเซียน ส่วนคนที่ถูกฉันลงโทษจะเรียกฉันว่าแม่มด หึ...ไม่ว่าจะเป็นเซียนหรือแม่มด ต่างก็แปลกแยกจากมนุษย์ทั้งนั้น...
เกี่ยวกับเรา - การปฏิบัติตัวต่อผู้อื่น
ฉันไม่ค่อยได้ลงจากเขา ก็เลยไม่ค่อยเข้าใจวิธีการปฏิบัติตัวต่อผู้อื่นเท่าไหร่ เวลาที่เกิดความขัดแย้ง ฉันก็จัดการด้วยวิธีในแบบของฉันเอง แต่ถ้าเธอรู้สึกว่ามันไม่เหมาะสม ก็บอกฉันได้เลยนะ ต่อให้ไม่เข้าใจ แต่ฉันก็จะฟังที่เธอบอก
เกี่ยวกับเรา - เชือกแดง
ท่านอาจารย์ให้เชือกสีแดงฉันมา เพื่อใช้ควบคุมจิตใจ แต่ช่วงที่ผ่านมานี้ พอได้ฝึกฝนกับเธอแล้ว ฉันก็เข้าใจถึงเคล็ดลับนั้นอย่างถ่องแท้ และปลดปล่อยพลังได้อิสระมากขึ้น... เชือกแดงที่พันธนาการฉันเอาไว้จริง ๆ แล้วก็คือเธอนั่นเอง ถ้าเธอเข้าใจความรู้สึกนี้ล่ะก็ ช่วยอยู่เคียงข้างฉันด้วยเถอะนะ
เกี่ยวกับ "วิชั่น"...
ที่แท้หินที่ส่องประกายแวววาวนี้เรียกว่า "วิชั่น" งั้นเหรอ? หึ...โชคชะตานำพาให้ได้มา แต่หากไร้ซึ่งโชคชะตาก็พรากไปได้เช่นกัน ในวันข้างหน้าถ้าโชคชะตาสิ้นลง มันก็คงจะดับสูญไปสินะ
ต้องการจะแชร์อะไร...
การขับไล่สิ่งชั่วร้ายนั้นเป็นเรื่องง่าย แต่จิตใจที่ชั่วร้ายนั้นยากที่จะกำจัดได้ หากไม่สามารถปล่อยวางความยึดติดของตัวเองลงได้ ไม่ว่าจะเป็นวิธีแห่งเซียนและเคล็ดวิชาก็คงไม่สามารถฟื้นคืนได้
ข้อมูลที่น่าสนใจ...
ทำไมถึงพูดกันว่า "หิมะแรกของฤดูนั้นโรแมนติก" ล่ะ? ภูเขาลูกนั้นมีหิมะตกอยู่ทุกวัน แล้ววันไหนถึงจะถือเป็นหิมะแรกของฤดูล่ะ? ฉันไม่เข้าใจเลย เธอช่วยบอกฉันหน่อยสิ
เกี่ยวกับ Ningguang...
ความร่ำรวยที่ผู้คนเขาว่ากัน ไม่มีประโยชน์อะไรสำหรับฉันเลย แต่พออยู่ในมือของคุณ Ningguang แล้ว ความร่ำรวยกลับสามารถแก้ไขปัญหา ในแบบที่อาวุธไม่สามารถจัดการได้ เธอเข้าใจกฎเกณฑ์ของโลกมนุษย์ และเข้าใจถึงจิตใจของผู้คน... ท่านอาจารย์บอกว่า สิ่งเหล่านี้แม้แต่เซียนเองก็ไม่สามารถทำได้ ฉันล่ะนับถือเธอจริง ๆ
เกี่ยวกับ Beidou...
เวลาอยู่กับ Beidou ไม่จำเป็นต้องระวังเรื่องมารยาท เวลาที่พูดคุยก็ไม่ต้องคาดเดาความหมายที่แฝงอยู่ ทำให้ฉันรู้สึกสบายใจมากเลย เพียงแต่...ข้างตัวกัปตันมักจะมีคนอยู่ด้วยเสมอ และได้ยินมาว่าบนเรือเองก็มีลูกเรืออยู่มากมายเลย... ฉันคงต้องไปกับเธอ ถึงจะสามารถรับมือกับสถานการณ์ที่ผู้คนพลุกพล่านแบบนั้นได้
เกี่ยวกับ Yun Jin...
สิ่งที่ Yun Jin แสดง...เรียกว่า "งิ้ว Liyue" ใช่มั้ย? ฉันชอบรูปแบบนี้มากเลย เราสามารถทำความรู้จักกับประวัติของอีกฝ่ายได้ โดยไม่ต้องโต้ตอบกันแบบตัวต่อตัว ถ้า Yun Jin เอาเรื่องของเธอไปอยู่ในการแสดงงิ้วด้วยล่ะก็ จะต้องเป็นเรื่องราวที่ยอดเยี่ยมมากแน่นอน ฉันตั้งตารอเลยล่ะ
เกี่ยวกับ Ganyu...
ฉันได้ยินเรื่องราวเกี่ยวกับเธอมามากมายจากอาจารย์ของฉัน... แต่ในความเป็นจริง เธอแตกต่างจากที่ฉันคิดเอาไว้ค่อนข้างมากทีเดียว วางใจได้เลย ฉันไม่พูดไปหรอก ว่าแต่งานใน Liyue ยุ่งซะขนาดนี้... ดูท่าแล้วการที่จะเข้ากับโลกมนุษย์ให้ได้ คงต้องทุ่มเทไม่น้อยเลยสินะ
เกี่ยวกับ Chongyun...
คิดไม่ถึงเลยว่าฉันจะมี... "สายเลือดเดียวกัน" อยู่บนโลกใบนี้ด้วย ถ้าเขามีปัญหาอะไรในการฝึกฝน ฉันยินดีที่จะช่วยเขาเต็มที่ แต่คงต้องขอให้เขาขึ้นมาบนภูเขา ครอบครัวของพวกเขานั้นเป็นกันเองมากเกินไป ฉันไม่รู้ว่าจะปฏิเสธยังไงให้ไม่เสียมารยาทดี...
เกี่ยวกับ Xingqiu...
ฉันเห็นเขาโน้มตัวมาหาเธอแล้วพูดอะไรข้างหูก็ไม่รู้ ถ้าเขากล้าขู่เธอล่ะก็ ฉันจะทำให้เขา...หืม? แค่ล้อเล่นกันระหว่างเพื่อนงั้นเหรอ? จริงรึเปล่า...
เกี่ยวกับ Zhongli...
คุณคนนั้นบอกว่าตัวเองเป็นมนุษย์ แต่ดันสนิทกับเซียนผู้ซึ่งเป็นอาจารย์ของฉัน ท่านอาจารย์เคยบอกว่า ถ้าเจอเขานั่งดื่มอยู่บนม้านั่งหินหน้าที่พำนัก ก็อย่าไปรบกวน ปล่อยให้เขานั่งเงียบ ๆ คนเดียวตามลำพัง ซึ่งฉันก็ทำตามนั้น
เกี่ยวกับ Baizhu...
สมุนไพรของเขาคุณภาพดีมาก แถมยังเป็นคนที่เอาใจใส่และเข้ากับคนอื่นได้ง่ายด้วย เมื่อเทียบกับงูน้อยบนคอของเขาแล้ว มันช่างปากดีเสียจริง ๆ... วางใจได้ ฉันไม่ได้ลงมือ ฉันไม่ถึงขั้นสู้กับงูหรอกนะ
เกี่ยวกับ Hu Tao...
เวลาที่เธอเดินเตร่อยู่บนภูเขาใกล้ ๆ เธอมักจะร้องเพลงแปลก ๆ อยู่เสมอ พอนานวันเข้า ฉันฟังเพลงของเธอหลายรอบไม่ได้หยุดได้หย่อน ซึ่งพอฟังจนชินแล้ว ก็ยังรู้สึกว่ามันแปลกอยู่ดี แต่ฉันไม่ถึงกับเกลียดหรอกนะ
เกี่ยวกับ Xiao...
ในความทรงจำของฉัน เขาเป็นคนที่ยิ้มยาก ตอนที่เจอเขาเมื่อเร็ว ๆ นี้ ถึงแม้เขาจะยังคงนิ่งเงียบเหมือนเดิม แต่...ก็ดูผ่อนคลายกว่าแต่ก่อนมาก บางทีอาจเป็นเพราะเขาเจอคนพิเศษเข้าให้ล่ะมั้ง
อยากรู้เกี่ยวกับ Shenhe - 1
ได้โปรดอย่าใส่ใจในสิ่งที่ผู้คนเรียกฉันเลย ฉันไม่ใช่เซียนและก็ไม่มีพลังวิเศษอะไรด้วย ฉันเกิดในสายตระกูลนักปราบปีศาจ และเติบโตบนภูเขาที่ห่างไกลจาก Liyue ถือได้ว่าเป็นลูกศิษย์ของเซียนก็เท่านั้น
อยากรู้เกี่ยวกับ Shenhe - 2
เมื่อเจอกับคนที่มุ่งร้ายและคิดจะก่อเรื่อง ดูเหมือนผู้คนมักจะเลือกที่จะสั่งสอน ฉันไม่เข้าใจเลย ทั้ง ๆ ที่สามารถจัดการถอนรากถอนโคนพวกคนชั่วที่ขวางทางและมีเจตนาร้ายเหล่านี้ให้สิ้นซากได้ ทำไมต้องทำให้ยุ่งยากด้วย?
อยากรู้เกี่ยวกับ Shenhe - 3
ฉันได้ฝึกฝนกับเซียนหลาย ๆ ท่าน ซึ่งเมื่อการฝึกฝนของฉันเพิ่มขึ้น พอถึงจุดหนึ่งพวกเขาก็จะไม่ถ่ายทอดวิชาใหม่ ๆ ให้ฉันอีก และเปลี่ยนมาสอนวิธียับยั้งสัญชาตญาณในการเข่นฆ่าให้ฉันแทน อย่าตื่นเต้นไปเลย... การขุดหลุมลึกบนพื้นดินหรือการถอนรากถอนโคนต้นไม้ เคยเกิดขึ้นเฉพาะในภูเขาและป่าที่ห่างไกลจากที่อยู่อาศัยของมนุษย์เท่านั้น ยังไม่เคยส่งผลต่อชีวิตผู้บริสุทธิ์หรอกนะ อีกอย่างตอนนี้ฉันก็ควบคุมตัวเองได้แล้วด้วย
อยากรู้เกี่ยวกับ Shenhe - 4
พ่ออยากจะใช้เลือดเนื้อของฉันแลกเอาชีวิตของแม่กลับคืนมา นับตั้งแต่ที่เขาทิ้งฉันไว้ในถ้ำ ฉันก็หวังว่าเขาจะกลับมาช่วยฉัน จนผ่านไปหนึ่งวัน สองวัน สามวัน... ฉันพยายามต่อสู้กับมอนสเตอร์อย่างสุดกำลัง จนกระทั่งฉันล้มลง เขาก็ยังไม่มา ไม่รู้สิ อาจจะเป็นเพราะโชคชะตากำหนดให้ฉันต้องถูกทอดทิ้งอย่างเดียวดาย หรืออาจเป็นเพราะความยากลำบากในชีวิต เลยทำให้ฉันเกิดสัญชาตญาณที่ร้ายกาจนี้?
อยากรู้เกี่ยวกับ Shenhe - 5
มีอยู่ครั้งนึง ฉันแอบลงจากเขาและกลับไปที่หมู่บ้านโดยไม่บอกท่านอาจารย์ แต่กลับพบว่าหมู่บ้านได้ถูกทิ้งร้าง และพ่อของฉันก็จากไปนานแล้ว ทำให้ฉันเข้าใจในทันทีว่า โชคชะตาของฉันกับครอบครัวร่วมสายเลือดได้สิ้นสุดลงแล้ว และจะไม่เอ่ยถึงเรื่องราวที่ผ่านมาอีกตลอดไป ตั้งแต่วันนั้นเป็นต้นมา ฉันได้ละทิ้งทุกอย่างที่เกี่ยวข้องกับโลกมนุษย์... จนกระทั่งฉันได้พบกับเธอ
งานอดิเรกของ Shenhe...
สิ่งสำคัญของการนั่งสมาธิคือ "ความสงบ" ต้องปล่อยวางความคิดที่ฟุ้งซ่าน ใช้ร่างกายสัมผัสกับลมหายใจรอบข้าง มันจะช่วยให้เรากลับมาจดจ่อที่ตัวเองได้อย่างรวดเร็ว ได้ยินท่านอาจารย์บอกว่า เมื่อฝึกฝนจนถึงจุดที่เพียงพอแล้ว ก็ไม่จำเป็นต้องนั่งสมาธิอีกต่อไป เพราะเซียนสามารถทำสมาธิได้แม้ในขณะที่ยืนอยู่... ฉันยังต้องเรียนรู้อีกมากเลยล่ะ
เรื่องกลุ้มใจของ Shenhe...
กลัวจะสูญเสียคนสำคัญไป และอยากจะช่วยคนสำคัญเอาไว้ให้ได้... ความรู้สึกแบบนี้มันช่างบีบคั้นหัวใจ ซึ่งฉันไม่เคยเป็นมาก่อนเลย นี่คือเรื่องที่กลุ้มใจ แต่...ก็เป็นสิ่งที่ต้องยึดมั่นไว้เช่นกัน
อาหารที่ชอบ...
ในช่วงที่ลงจากเขาฉันได้ลิ้มลองอาหารมากมาย แต่จำรสชาติไม่ค่อยได้สักเท่าไหร่ มีเพียงบะหมี่ชามที่เคยกินที่บ้านเท่านั้น ที่ไม่มีวันลืม... ไม่สิ ฉันไม่ควรจำ ไม่ควรจำถึงจะถูก...
อาหารที่เกลียด...
สมุนไพรที่พอเคี้ยวไปนาน ๆ แล้วเหลือแต่รสขมและฝาดน่ะ... จากการฝึกฝนมานานหลายปี ฉันชินกับกฎและข้อบัญญัติเหล่านี้ตั้งนานแล้วล่ะ เหล่าเซียนน่ะเหรอ? "เซียนไม่มีทางถูกของธรรมดาทั่วไปในโลกมนุษย์ขัดขวางการฝึกฝนได้ ดังนั้นพวกเขาจึงสามารถกินอาหารได้ทุกชนิด"... ที่คือสิ่งที่ท่านอาจารย์ของฉันกล่าวไว้
ได้รับของขวัญ - 1
รสชาติแบบนี้... เป็นสิ่งที่ฉันสามารถดื่มด่ำกับมันได้จริง ๆ เหรอ?
ได้รับของขวัญ - 2
อาหารที่เธอทำอร่อยมากซะจนปฏิเสธไม่ได้เลยจริง ๆ
ได้รับของขวัญ - 3
ก็ดี ฉันคุ้นเคยกับรสชาติแบบนี้แล้วล่ะ
วันเกิด...
ฉันได้ยินมาว่า วันเกิดเป็นวันที่ควรค่าแก่การจดจำ ผู้คนมักจะมอบของขวัญเพื่อเป็นการแสดงความยินดี ของนอกกายแบบนั้น ฉันไม่เห็นจะเข้าใจเลย ท้องฟ้าที่ระยิบยับในยามค่ำคืนบนภูเขา เป็นสิ่งที่สวยงามที่สุดเท่าที่ฉันเคยเห็นมา ฉันจะแช่แข็งผิวทะเลสาบให้ใสเหมือนกระจก ทำให้เธอได้เห็นเมฆลอยและดวงดาวที่สะท้อนต่อหน้า เพื่อเป็นการฉลองให้กับเธอ... หวังว่าเธอจะชอบนะ
ความรู้สึกที่ได้เลื่อนขั้น - บทนำ
พลังที่ฉันควบคุม...มันแข็งแกร่งขึ้น
ความรู้สึกที่ได้เลื่อนขั้น - ชี้แจง
ถ้าท่านอาจารย์รู้เข้า คงจะให้ฉันผูกเชือกแดงเพิ่มอีกหลายเส้นแน่เลย...
ความรู้สึกที่ได้เลื่อนขั้น - มุมมองอื่น ๆ
ช่วงนี้ระยะเวลาในการฝึกของฉันลดลง แต่ระดับการฝึกฝนของฉันกลับเพิ่มขึ้นโดยไม่รู้ตัว... อืม บางทีฉันอาจจะทำได้ก็ต่อเมื่อมีเธออยู่ด้วยเท่านั้น
ความรู้สึกที่ได้เลื่อนขั้น - บทสรุป
ฉันเคยเชื่อว่า "ถ้าจิตใจไม่ฟุ้งซ่าน ก็จะอยู่เหนือปัญหาทุกอย่าง" แต่หลังจากผ่านอะไรมามากมายก็ได้เข้าใจว่า เมื่อมีความกังวลใจ ความปรารถนาในการปกป้องก็จะถูกปลุกขึ้นมา และเปลี่ยนพลัง...ให้มีความหมายขึ้นมาได้
สกิลธาตุ - 1
จงฟังคำสั่ง!
สกิลธาตุ - 2
เป็นประจักษ์!
สกิลธาตุ - 3
ปลดปล่อย!
สกิลธาตุ - 4
กายแฝง!
สกิลธาตุ - 5
เจตจำนงในน้ำแข็ง!
สกิลธาตุ - 6
เผยตัวตนที่แท้จริง!
ท่าไม้ตาย - 1
ตามบัญชาแห่งสวรรค์!
ท่าไม้ตาย - 2
วิญญาณน้ำแข็ง!
ท่าไม้ตาย - 3
จงทำตามคำข้า!
เปิดหีบสมบัติ - 1
นี่ก็คือสมบัติของโลกมนุษย์สินะ
เปิดหีบสมบัติ - 2
ต่างจากสมบัติพลังวิเศษของเซียนยังไงเหรอ?
เปิดหีบสมบัติ - 3
ของพวกนี้...ใช้ประโยชน์อะไรได้บ้าง?
ค่าพลังชีวิตต่ำ - 1
อย่ามาโทษฉันนะ
ค่าพลังชีวิตต่ำ - 2
ไม่ได้ดั่งใจเลย...
ค่าพลังชีวิตต่ำ - 3
ต้อง...กำจัดให้สิ้นซาก!
ค่าพลังชีวิตของเพื่อนต่ำ - 1
ไม่จำเป็นต้องฝืน
ค่าพลังชีวิตของเพื่อนต่ำ - 2
ฉันจะจบให้เอง
หมดสติ - 1
ไม่อาจหลีกหนี...โชคชะตา...
หมดสติ - 2
ถึงเวลาต้องไปแล้วสินะ...
หมดสติ - 3
เคราะห์ร้ายคือหายนะ...
รับการโจมตีปกติ - 1
ก็ไม่เท่าไหร่หนิ
โดนโจมตีอย่างหนัก - 1
ฝันไปเถอะ!
โดนโจมตีอย่างหนัก - 2
อย่ามาเสียใจทีหลังนะ!
เข้าร่วมทีม - 1
ร่วมทีมออกต่อสู้...หมายความว่าอะไรกัน?
เข้าร่วมทีม - 2
เข้าใจแล้วล่ะ แค่ยืนอยู่ตรงนี้ก็พอแล้วสินะ
เข้าร่วมทีม - 3
...ฉันจะทำตามที่เธอสั่ง
