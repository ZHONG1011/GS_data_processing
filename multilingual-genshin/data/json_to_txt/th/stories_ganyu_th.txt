ข้อมูลตัวละคร
ใน Liyue ผู้คนส่วนใหญ่หลงใหลในชีวิตของ "Yujing Terrace" แต่กลับมีแค่ไม่กี่คนที่รู้ถึงกฎในการปฏิบัติงานของที่นั่น  ทุกคนรู้ว่า "Liyue Qixing" เป็นเหมือนกับเส้นเลือดใหญ่ของเมือง และเป็นเรื่องยากสำหรับพวกเขา ที่จะเข้าใจถึงการจัดการข้อมูลเบื้องหลังของนโยบายทุกข้อ ว่าเกิดขึ้นได้อย่างไร  ผู้คนรู้ดีว่านโยบายใหม่ที่ประกาศใช้ในแต่ละปี จะสร้างตัวแปรใหม่ให้กับตลาด แต่กลับไม่รู้ว่าจะเรียบเรียงเนื้อหาการประชุมที่ซับซ้อนให้ออกมาเข้าใจง่าย ๆ ได้อย่างไร  Ganyu เลขาของ Yuehai Pavilion รับผิดชอบงานที่คนส่วนใหญ่มองไม่เห็น  แม้ว่าโลกจะรู้ถึงสถานะของ Ganyu แต่คงจะเป็นเรื่องยากสำหรับพวกเขาที่จะสามารถเชื่อมโยงภาพของเลขาของ Yuehai Pavilion กับหญิงสาวที่ทานอาหารเช้าอย่างเงียบ ๆ ที่ท่าเรือคนนั้นเข้าด้วยกัน  แต่ก่อนพระอาทิตย์ขึ้นเธอจะกลับไปที่ Yuehai Pavilion ซึ่งตั้งอยู่เหนือ Yujing Terrace เพื่อทำตาม "สัญญา" ของเธอต่อไป  ...สัญญาที่เธอตกลงไว้กับท่านราชาแห่งหินเมื่อสามพันปีก่อน
เรื่องราวของตัวละคร 1
Ganyu ไม่ใช่เลขาของใครคนใดคนหนึ่งใน Qixing แต่เธอเป็นเลขาทั่วไปของทั้ง Liyue Qixing  ภายใต้รูปลักษณ์ที่สงบและอ่อนโยนของเธอนั้น Ganyu ยังมีความแข็งแกร่งและเด็ดเดี่ยวเหมือนกับหิน  ซึ่งเรื่องนี้เป็นสิ่งที่ท่านราชาแห่งหินสังเกตเห็นมานานแล้ว  ดังนั้นเมื่อ Liyue Qixing ได้ก่อตั้งขึ้นเมื่อหลายพันปีก่อน Ganyu จึงได้รับเลือกให้เป็น เลขารุ่นแรกของ Qixing  ในช่วงหลายปีต่อมา Liyue Qixing มีการเปลี่ยนแปลงต่าง ๆ มากมายเกิดขึ้นแต่ Ganyu ก็ยังคงอยู่เคียงข้างพวกเขาเสมอมา  นี่ก็หมายถึง งานเอกสารจากหน่วยงานและสำนักต่าง ๆ ใน Liyue ต่างตกมาอยู่ที่ Ganyu  ถึงแม้ว่างานของเธอจะเพิ่มขึ้นเจ็ดเท่า ร้อยเท่า หรือพันเท่า แต่ความรู้สึกรับผิดชอบของเธอก็ยังคงเดิม และไม่เคยลดน้อยลงเลย  เคยมีคนถามถึงที่มาของแรงจูงใจของ Ganyu แต่กลับได้รับคำตอบที่ไม่ค่อยตรงกับคำถามเท่าไหร่นัก   "สิ่งที่ฉันทำทั้งหมดนี้... ยังเทียบไม่ได้กับสิ่งที่ท่านราชาแห่งหินทำเลย"
เรื่องราวของตัวละคร 2
"งานของฉันคือการแสวงหาความเป็นอยู่ที่ดีที่สุดเพื่อทุกชีวิตใน Liyue"  ในสถานการณ์ส่วนใหญ่ Ganyu มักจะเป็นเลขานุการที่ได้รับการไว้วางใจและมอบหมายความรับผิดชอบให้  เป็นเรื่องยากที่จะจินตนาการ ว่าเมื่อต้องเผชิญกับภาระงานมหาศาลเช่นนี้แล้ว จะมีใครทำหน้าที่นี้ได้ดีไปกว่าเธอ ยิ่งไม่ต้องพูดถึงมุมมองละการรู้ข้อมูลเชิงลึกและเฉียบคมในทุกเรื่องของ Liyue  ทว่าความน่าเชื่อถือของเธอนั้นสามารถรับประกันได้ใน "เกือบทุกสถานการณ์" เท่านั้น  ยิ่งเป็นเรื่องที่สำคัญมากเท่าไหร่ Ganyu ก็ยิ่งมุ่งมั่นและพยายามไม่ให้เกิดข้อพลาดมากขึ้นเท่านั้น แต่ภายใต้ความกดดันและความกังวลใจของเธอ ก็ได้ส่งผลให้เกิดความผิดพลาดในบางครั้ง  อย่างเช่นใน "พิธีเจ็ดดาราอัญเชิญเซียน" ที่ Qixing จัดขึ้น ซึ่งถือเป็นพิธีที่สำคัญที่สุดของปีใน Liyue  แต่มีอยู่ปีหนึ่ง Ganyu กลับมาช้าไป 3 นาที ผู้คนมากมายต่างจ้องมาที่เธอ และเธอก็ต้องเบียดเสียดฝูงชนไปเพื่อเข้าร่วมงาน  Ganyu หน้าแดงเป็นลูกตำลึง เพราะรู้สึกอับอาย และไม่กล้าพูดอะไรออกมา จึงได้แต่ขอโทษราชาแห่งหินเป็นพัน ๆ ครั้งอยู่ในใจ  เพื่อนร่วมงานที่สนิทกับเธอเดาว่าต้องมีเหตุผลบางอย่าง ที่ทำให้เกิดความผิดพลาดในครั้งนี้  ส่วนคนที่ไม่ได้สนิทสนม เมื่อเห็นว่าราชาแห่งหินไม่ได้สนใจอะไร พวกเขาจึงไม่พูดอะไรมากนัก  ผู้ที่ใกล้ชิดกับเธอต่างเป็นห่วง และถามเธอเป็นการส่วนตัวว่าต้องการปรับปริมาณงานหรืออยากหยุดพักช่วงสั้น ๆ มั้ย แต่ Ganyu กลับส่ายหัวปฏิเสธ  "ฉันใช้เวลาถึง 2 ชั่วโมง ในการเถียงกับตัวเองว่าจะใส่เสื้อผ้าอะไรไปงานนี้ดีเพื่อไม่ให้ซ้ำกับปีที่แล้ว..."  ...นี่คือเหตุผลที่ทำให้เธอมาสาย แต่ Ganyu จะกล้าพูดออกมาได้ยังไงกัน!
เรื่องราวของตัวละคร 3
พันปียาวนานแค่ไหนกัน  นานพอที่จะทำให้ดอก Glaze Lily ที่เคยปกคลุมไปทั่วทั้งบึง Dihua Marsh ต้องตายไปหมด เพราะน้ำท่วม และนานพอที่เมืองอันคึกคักอย่าง Guili Plain ต้องกลายเป็นซากปรักหักพังหลังสงคราม  พันปีสั้นแค่ไหน?  สำหรับ Ganyu แล้ว มันสั้นยิ่งกว่ากะพริบตาเสียอีก  ตลอดช่วงเวลาที่มนุษย์ไม่สามารถจินตนาการได้ Ganyu ได้นั่งทำงานอยู่ที่ Yujing Terrace  เธอบันทึกการสร้างและการรื้อถอนของอาคารทุกหลัง และได้เห็นความเจริญรุ่งเรืองของอุตสาหกรรมทุกแขนง  ความรู้สึกของ Ganyu ที่มีต่อกาลเวลานั้น ก็เหมือนกับข้อมูลที่ไม่มีที่สิ้นสุดที่เธอต้องจัดการ และต้องเพิ่มสีต่าง ๆ ในการจัดหมวดหมู่ให้มัน  เวลาไม่สามารถเปลี่ยนแปลงความคิดของเธอได้ หัวใจของเธอต้องตกอยู่ในความสับสน ระหว่างความเป็นมนุษย์ และความเป็นเซียนอยู่เสมอ  Ganyu ในฐานะกิเลนพบว่ามันยากที่จะเข้าใจการทะเลาะวิวาทของมนุษย์  แต่ในทางกลับกันสายเลือดมนุษย์ในตัวเธอก็คอยเตือนเธอว่า ต้องมีความหวังว่าสักวันเธอจะเข้ากับพวกเขาได้
เรื่องราวของตัวละคร 4
นอกขอบเขตงานของเธอ Ganyu แสดงให้เห็นอย่างชัดเจนว่าเธอแตกต่างจากคนอื่น ๆ มากเพียงใด  เธอมีนิสัยชอบงีบหลับยามบ่าย และมีนาฬิกาชีวภาพที่แม่นยำจนน่าตกใจ เมื่อถึงเวลาพักกลางวัน ไม่ว่าเธอจะอยู่ที่ไหน เธอก็จะนอนขดตัวกลมและหลับไปทันที แม้แต่พวก Hilichurl จะมาเต้นอยู่รอบเธอก็ไม่สามารถปลุกเธอได้  นิสัยเหล่านี้ในตอนแรกเป็นเพียงเรื่องขำขันในหมู่ Liyue Qixing  แต่ครั้งหนึ่งหลังจากพา Tianxuan แห่ง Qixing ไปทานอาหารกลางวันนอกเมืองแล้ว Ganyu ที่หนังท้องตึงหนังตาหย่อนก็คลานเข้าไปในกองฟางริมถนนที่ใกล้ที่สุด และหลับไม่รู้ตัวในระหว่างถูกขนส่งไปยังบึง Dihua Marsh เธอตื่นขึ้นมาหลังจากศีรษะของเธอถูกกระแทกในระหว่างการขนส่ง  ไม่ว่าจะหา Ganyu เท่าไหร่ก็หาไม่เจอเป็นเวลาสามชั่วโมงกว่า Tianxuan รู้ดีว่าเธอจะไม่ไปโดยไม่บอกก่อนแน่นอน และเกือบจะแจ้งว่าเธอเป็นผู้สูญหายอยู่แล้ว  หลังจากโดนตำหนิอย่างรุนแรงว่า "จากนี้ไป เธอต้องนอนกลางวันในที่ที่ปลอดภัยเท่านั้น" Ganyu เลยตอบด้วยความข้องใจว่า:  "ทุกที่ใน Liyue ก็เป็นที่ปลอดภัยไม่ใช่เหรอ?"  บางทีอาจเป็นเพราะสายเลือดที่ผสมระหว่างมนุษย์และสัตว์เวทของเธอ จึงทำให้ความเข้าใจของ Ganyu เกี่ยวกับโลกใบนี้แตกต่างจากมนุษย์ส่วนใหญ่เล็กน้อย
เรื่องราวของตัวละคร 5
ความจริงที่ว่า Ganyu มีสายเลือดกิเลนนั้น มีคนรู้อยู่แค่ไม่กี่คนในท่าเรือ Liyue  ทุกครั้งที่มีคนไม่รู้อีโหน่อีเหน่ที่เดินผ่าน Feiyun Slope ถามเธอเรื่องสิ่งที่ยื่นออกมาบนหัวของเธอ เธอก็จะบอกว่าเป็น ที่คาดผมประจำตระกูล  "ถ้าให้ทุกคนรู้ความจริงล่ะก็ ฉันก็จะแปลกแยกจากทุกคนกว่าเดิมอีก..."  ถึงแม้ความจริงแล้วเธอก็ไม่ได้ใกล้ชิดชาวเมือง แต่ในใจของเธอนั้น ยังไงความแปลกแยกก็ไม่ใช่เรื่องดี  แน่นอนว่า ถ้าบอกทุกคนไปตามตรงว่า "นี่คือเขาของกิเลน" ก็ไม่มีอะไรรับประกันได้ว่าคนที่ขี้สงสัยจะยื่นมือมาจับมัน  —— เพราะถึงยังไง เขาก็เป็นอวัยวะที่ไวต่อความรู้สึก ไม่ว่าจะทางด้านร่างกายหรือจิตใจ  ความลับอีกอย่างหนึ่งที่เธอไม่อยากบอกใครก็คือ เธอต้อง "รักษารูปร่าง" อยู่เสมอ  ถึงแม้กิเลนจะกินมังสวิรัติอย่างเคร่งครัด แต่อาหาร Liyue นั้น มีชื่อเสียงเลื่องลือทั่วแผ่นดิน ต่อให้เป็นกิเลนที่กินมังสวิรัติ ก็ยังยากที่จะห้ามใจ  ดังนั้น Ganyu ผู้คุ้นเคยกับการใช้ชีวิตในเมือง จะต้องสนใจรูปร่างและน้ำหนักตัวเองอยู่เสมอ  เมื่อใดก็ตามที่เธอพบว่าตัวเองถูกดึงดูดเข้าหาอาหารจานอร่อยเธอจะพยายามควบคุมตัวเองอีกครั้ง สำหรับ Ganyu แล้ว ความยากของความท้าทายดังกล่าว เป็นอันดับสองรองจากการค้นหา Flaming Flower บนยอดเขา Dragonspine เท่านั้น  แต่ Ganyu จะไม่ยอมแพ้อย่างแน่นอน  ในช่วงสงครามเทพอสูรในอดีตเมื่อหลายพันปีก่อน เธอเคยติดอยู่ในลำคอของอสูรตัวยักษ์ เพราะร่างกายอันอ้วนท้วนของเธอ และสุดท้ายอสูรตัวนั้นก็ขาดใจตาย  อดีตที่น่าขันเช่นนี้ Ganyu ไม่ต้องการให้มันซ้ำรอยอีกครั้ง
เหล่าพืชพรรณแห่ง Yujing Terrace
บันทึกที่จดรายละเอียดเกี่ยวกับลักษณะสัณฐานและพฤติกรรมของพืชใน Yujing Terrace ด้วยลายมือที่สวยงามของ Ganyu เอง  บันทึกนี้ได้รับการจัดหมวดหมู่อย่างชัดเจน เนื้อหามีความกระชับ ทั้งยังครอบคลุมถึงปัญหาและข้อมูลที่หาอ่านได้ยาก เช่น การดูแลรักษาดอก Glaze Liliy วิธีการต่อกิ่งของดอก Silk Flower เป็นต้น  ความสามารถในการอ่าน และความสามารถในการในข้อมูลเชิงวิทยาศาสตร์มัน ใกล้เคียงกับมาตรฐานของหนังสือที่พิมพ์อย่างเป็นทางการ  ——แต่นั่นคือการอ่านจากด้านหน้าไปด้านหลัง  ถ้าคุณอ่านจากด้านหลังไปด้านหน้าก็อาจทำให้คุณกรามค้างได้  สองสามหน้าสุดท้ายของบันทึก มีร่องรอยน้ำหมึกดำที่ถูกขีดฆ่าเต็มไปหมด  ถ้าคุณอดทนมากพอที่จะนั่งอ่านมันล่ะก็ คุณก็จะเห็นว่ามันคือบันทึกวิธีการปลูกผักชนิดต่าง ๆ  "ถ้าฉันเรียนรู้วิธีปลูกผักเองแล้วล่ะก็ การควบคุมอาหารก็คงจะยากกว่าเดิมอีก"  มือของเธอกำหมัดแน่น มันเป็นความยากลำบากมากที่ Ganyu จะลบผลการวิจัยของเธอ  แต่ผ่านไประยะหนึ่ง ในขณะที่ Ganyu ผู้หิวโหยจนขาดสติระหว่างรดน้ำดอกไม้อยู่ เธอเอาหน้าของเธอไปซุกอยู่ในดอก Silk Flower และจินตนาการว่าพวกมันคือดอก Sweet Flower เพื่อปลอบใจตัวเอง  หลังจากนั้นไม่นาน เมื่อเธองีบตอนบ่ายเธอก็ฝันถึงภูเขาที่ปกคลุมไปด้วยดอก Sweet Flower
วิชั่น
กิเลนเป็นสัตว์ที่ใจดีมีเมตตาของหมู่เซียน พวกเขาจะดื่มแต่น้ำค้าง และกินแต่พืชเป็นอาหาร  ไม่ทำร้ายแมลง ไม่หักยอดหญ้า ไม่อยู่รวมกันเป็นกลุ่ม ไม่เดินทาง ไม่มีกับดักใดขังพวกเขาได้ พวกเขาใช้ชีวิตที่เรียบง่าย แต่ก็มีกฎเกณฑ์ เป็นสิ่งมีชีวิตที่อ่อนโยนและสง่างาม  และเมื่ออสูรกายจากทะเลสร้างความปั่นป่วนและแผ่นดินใต้เท้าของพวกเขาต้องเจอกับวิกฤต ความสงบสุขก็ไม่ใช่ทางเลือกสำหรับชีวิตอีกต่อไป  เมื่อสามพันปีก่อน Ganyu ตอบสนองต่อการเรียกของเทพแห่งหิน Morax และช่วยเหลือเขาในสงครามเทพอสูร  หลังสงครามจบลง เธอเลือกที่จะอยู่ใน Liyue เพื่อช่วยผู้คนสร้างเมืองที่สมบูรณ์แบบยิ่งขึ้น  เมื่อ Liyue Qixing รุ่นแรกต้องการความช่วยเหลือ Ganyu ก็รับหน้าที่เป็นเลขาของพวกเขาอย่างเด็ดเดี่ยว  ในตอนที่เธอตัดสินใจนั้น "วิชั่น" ก็ปรากฏขึ้นที่เอวของเธอ ทำให้เธอมีพลังที่จะสะท้อนกับโลกในระดับที่เกินความสามารถตามธรรมชาติของเธอ  ทุกวันนี้หัวใจของ Ganyu เต็มไปด้วยความรู้สึกที่สงบและมั่นคง  ไม่ว่าเธอจะแข็งแกร่งพอจนไม่ต้องการวิชั่นอีกต่อไป หรือว่าเธอจะใช้มันเป็นทางเลือกสุดท้ายในการปกป้อง Liyue...   ในฐานะเลือดผสม เธอจะเลือกที่จะทำหน้าที่เป็นสะพานเชื่อมระหว่างเซียนกับมนุษย์ ดังนั้นวิชั่นของเธอจึงเป็นข้อพิสูจน์และเป็นพยานถึงหน้าที่ใหม่ของเธอ
