Tenacity of the Millelith
พลังชีวิตเพิ่มขึ้น 20%
เมื่อสกิลธาตุโจมตีโดนศัตรู จะเพิ่มโบนัสพลังโจมตีของตัวละครในทีมที่อยู่ใกล้เคียงขึ้น 20% และเพิ่มประสิทธิภาพโล่ป้องกันขึ้น 30% ต่อเนื่อง 3 วินาที เอฟเฟกต์นี้จะเกิดขึ้นหนึ่งครั้งในทุก 0.5 วินาที เอฟเฟกต์นี้สามารถเกิดขึ้นได้แม้ตัวละครที่สวมใส่เซ็ตอาร์ติแฟกต์นี้อยู่ในทีมแต่ไม่ได้เข้าร่วมการต่อสู้แล้ว
Flower of Accolades
ดอกไม้สุดประณีตที่ทำจากทองคำเปลว เป็นสัญลักษณ์ของคุณงามความดี และเกียรติยศของเจ้าของมัน
 ในสมัยที่ผู้คนนิยมแต่งเพลงที่หน้าผาสูงชัน ได้เคยมีดวงดาวตกลงมาใน Chasm ดวงดาวร่วงหล่นมาจากท้องฟ้าแห่งราตรีกาลที่ไม่มีที่สิ้นสุด และฝุ่นผงที่หล่นลงมาก็ได้กลายมาเป็นผลึกคริสตัล  ชีวิตของมนุษย์นั้นสั้นนัก แต่ท่านราชากลับมอบหมายให้กองทหาร Millelith เป็นผู้ปกป้องเหมืองแร่ Abyss ได้ไหลทะลักเข้ามาราวกับกระแสน้ำ กองทหาร Millelith จึงได้คุ้มกันผู้คนให้อพยพหนีไป ตามเรื่องเล่าของคนงานเหมืองกล่าวว่า มีเหล่าทหารส่วนหนึ่งที่คอยสกัดกั้นรั้งท้ายอยู่ใน Chasm พวกเขาร่วมต่อสู้กับยักษานิรนาม และที่สุดแล้วก็ได้เสียสละตัวเองที่หน้าผาสูงชันนั้น  ภูเขาและสายน้ำนั้นเปลี่ยนผันไปตามกาลเวลา ชื่อของมนุษย์และเซียนก็อาจถูกลืมเลือนไป แต่ความดีงามของพวกเขาจะไม่มีวันจางหาย และจะยังคงเจิดจ้าราวกับ Flower of Accolades นี้ ทุกวันนี้หายนะได้ผ่านพ้นไปกว่าห้าร้อยปีแล้ว เมืองท่าแห่งนี้ก็ได้กลับมาสงบสุขและมีป้อมปราการที่แข็งแกร่งเหมือนดังเดิม ดอกไม้สีทองที่เหล่าทหารสวมใส่ด้วยความภาคภูมิใจนั้นเป็นสัญลักษณ์แห่งการเสียสละอันทรงเกียรติของบรรพบุรุษ 
Ceremonial War-Plume
ขนนกอินทรีที่เอาไว้สวมใส่ในพิธีสำคัญ เพื่อแสดงให้ผู้อื่นได้เห็นถึงความสง่างามและความมุ่งมั่นของท่าเรือ Liyue
 ขนนกของนักล่าที่ลอยลงมาจากท้องฟ้า ได้ถูกนำมาเป็นสัญลักษณ์เพื่อแสดงถึงความกล้าหาญมาประดับให้กับกองทหาร Millelith  ซึ่งขนนกนี้จะถูกสวมใส่เฉพาะพิธีที่สมควรเท่านั้น เพื่อสร้างขวัญกำลังใจให้กับชาวเมือง และแสดงถึงความยิ่งใหญ่ให้ผู้มาเยือนได้เห็น  ตำนานกล่าวว่าขนนกที่ กองทหาร Millelith จะต้องสวมใส่ให้เหมาะสมกับพิธีนั้น แต่เดิมมาจากยักษานิรนามตนนั้น ขนนกที่ร่วงกระจัดกระจายไปในขณะที่ยักษาตนนั้นกำลังเผชิญหน้ากับลูกสมุนของ Abyss ถือได้ว่าเป็นสัญลักษณ์แห่งความหวัง ท้ายที่สุด ยักษาผู้กล้าหาญและมนุษย์ผู้ไม่หวาดหวั่น ก็ได้หลับใหลไปในหุบเหวอันมืดมิด ราชาทราบซึ้งถึงการเสียสละของพวกเขา จมอยู่กับความเงียบเป็นเวลานาน เงียบราวกับเสียงกระซิบจากภูเขาและก้อนหินยังได้ยิน นอกจากนี้ยังได้ยินข่าวลือจากชาวเมืองว่ายักษานิรนามผู้ปกป้อง Chasm นั้น ไม่ได้รับคำสั่งจากราชาแม้แต่น้อย แต่เพื่อไถ่บาปต่อความผิดที่มีมายาวนาน ชดเชยต่อความขี้ขลาดและการหลบหนีที่เป็นมา  โดยไม่คำนึงถึงความจริงที่จะเกิดขึ้น ยักษาผู้ที่ล่องนภาและหมู่เมฆ บัดนี้ได้หวนคืนถิ่นเมฆหมอกที่อิสระแล้ว ทหารที่หลับใหลอยู่ภายใต้ห้วงเหวลึกตลอดกาล เรื่องราวเหล่านี้จะคงอยู่ในตำนานตลอดไป
Orichalceous Time-Dial
อุปกรณ์จับเวลาที่ดูเรียบง่าย มันเคยเป็นอุปกรณ์มาตรฐานของกองทหาร Millelith ในยุคสงคราม
 นาฬิกาที่มั่นคงใช้พลังงานจากแสงของแสงอาทิตย์และแสงจันทร์ แม้ในคืนวันที่ไร้ซึ่งแสงสว่างก็ยังสามารถจับรังสีของแสงสว่างได้ ในช่วงเวลาที่ Liyue ความชั่วร้ายเข้ามาคุกคาม หน้าปัดบอกเวลานี้จะช่วยให้เหล่าทหารยังจดจำความอบอุ่นของคืนวันได้  การต่อสู้เคียงข้างกายยักษา เหล่าทหารและมนุษย์จะต้องทนทุกข์ทรมานจากผลกรรมหรือถูกสังหารอย่างหลีกเลี่ยงไม่ได้ เพื่อหลีกเลี่ยงการถูกกลืนกินโดยกรรมแห่งการสังหาร เหล่าทหาร Millelith จึงบันทึกช่วงเวลาแห่งการต่อสู้อย่างเงียบ ๆ ด้วยหน้าปัดนาฬิกานี้ การก้าวเดินที่เป็นหนึ่งเดียวและสม่ำเสมอ เมื่อทหารกลุ่มแรกถอนตัวออกไป ทหารชุดต่อไปก็จะถูกเข้ามาแทนที่ แม้จะก้าวหน้าและล่าถอยไปไกลถึง Chasm แต่นั่นก็เป็นสถานที่ยักษาและนักรบผู้กล้าได้ล้มลงเคียงข้างกัน  หนึ่งศตวรรษต่อมา นาฬิกาเรือนนี้ถูกขุดโดยคนงานเหมือง โลหะนั้นส่องประกายแวววาวภายใต้แสงดาวที่เปล่งแสงวิบวับ ตามตำนานที่เล่าขานกัน ในตลาดมีนักสะสมที่ซ่อนตัวอยู่ภายใต้เสื้อคลุมสีดำและได้ซื้อนาฬิกาโลหะเรือนนี้ไปในราคาสูง ผู้ขายบางรายพยายามค้นหาเหตุผลต่าง ๆ จากพวกของตน แต่กลับได้รับแต่ข้ออ้างและข้อแก้ตัวที่ชาญฉลาดมาแทน หรือบางทีจุดประสงค์ของคนผู้นี้ก็คือ มีเพียงเวลาที่ไม่มีที่สิ้นสุดเท่านั้น ถึงจะเพียงพอที่จะสามารถให้คำตอบที่สมเหตุสมผลได้ 
Noble's Pledging Vessel
ถ้วยทองคำที่กองทหาร Millelith ใช้ในการสาบานตน กลิ่นไวน์อันหอมหวนยังไม่จางหายไปไหน
 การก่อตั้งกองทหาร Millelith ครั้งแรกในอดีต มีมาตั้งแต่ในช่วงที่ดินแดน Liyue ยังไม่พ้นจากยุคสมัยที่ป่าเถื่อน ผู้อาวุโสในเมือง ในหมู่บ้านและในชนเผ่าเคยใช้ถ้วยทองคำในการสาบานตน ด้วยความภักดีที่มีต่อราชาแห่งหินและความรับผิดชอบต่อผู้คน จึงได้มีการคัดเลือกผู้ที่มีความกล้าหาญและสุขภาพดีในการเข้าร่วมกองทหารที่มีชื่อเรียกว่า Millelith  ในการต่อสู้เคียงบ่าเคียงไหล่กับยักษาในครานั้น ทหารก็ได้ร่ำสุรารสเลิศด้วยถ้วยทองคำนี้ เพื่อเป็นการเคารพต่อความรักและความยิ่งใหญ่ของราชาแห่งหินเป็นครั้งสุดท้ายแล้วมุ่งสู่เหวลึก โดยไม่หันหลังกลับ หลายร้อยปีให้หลัง นักผจญภัยผู้ทะนงได้นำมันกลับมาจากห้วงเหวลึกและเช็ดถูเพียงเล็กน้อย เวลานับร้อยปี แต่ถ้วยทองคำนี้ไม่มีแม้แต่รอยแตกหักบิดเบี้ยว รวมถึงกลิ่นอายแห่งความมืดมน  และหลายร้อยปีหลังจากนั้น เมื่อชาวเมือง Liyue ได้นำเรื่องราวยุคภัยพิบัตินั้นในอดีตกลับมาเล่าอีกครั้ง ได้มีการอ้างถึงยักษานิรนามตนนั้น อ้างถึงภูมิหลังที่แตกต่าง รวมถึงผู้กล้าที่มาจากต่างที่ต่างแดนว่าเหตุใจถึงได้บรรจบ เพื่อต่อต้านกระแสแห่งห้วงลึก... ถ้วยทองคำถ้วยนี้เป็นเรื่องราวที่ไม่สนใจไม่ได้ เลือดมิตรสหายที่อยู่ภายในนั้นยังคงใสและปราศจากสิ่งปนเปื้อน 
General's Ancient Helm
หมวกเก่าที่ยังคงสวยงามแม้เวลาจะผ่านไปเนิ่นนาน หลังจากชะล้างฝุ่นและทรายไปแล้ว มันยังคงเปล่งประกายเหมือนใหม่
 นายพลผู้ที่เคยร่วมต่อสู้เคียงบ่าเคียงไหล่กับยักษานิรนาม เหล่าทหารที่ติดตามมาด้วยเพียงหยิบมือต่างพากันร่วมเป็นร่วมตาย เพื่อปกป้องพวกพ้องอย่างสุดชีวิต เพื่อให้แน่ใจว่าผู้ลี้ภัยสามารถหลบหนีไปได้อย่างปลอดภัย และเพื่อไม่ทำให้เทพแห่งหินต้องผิดหวัง เหล่าผู้นำที่สวมหมวกเกราะจึงได้บุกเข้าใส่ Abyss พร้อมกับหอกในมือ  หายนะครั้งใหญ่กำลังจะเกิดขึ้นในดินแดนแห่งคริสตัล และความแค้นที่สั่งสมมาช้านานกำลังจะปะทุขึ้น ยักษารับคำสั่งของท่านราชา และเริ่มทำสงครามนองเลือดกับ Abyss จนกระทั่งเลือดหยดสุดท้ายได้หยดลงสู่พื้นดิน และขจัดความสกปรกให้หมดสิ้นไป ในที่สุดผลึกคริสตัลก็ได้เผยให้เห็นความสดใสแวววาวอีกครั้ง พร้อมกับการล่าถอยของ Abyss  เมื่อความมืดครึ้มเหนือท้องฟ้าของ Chasm ได้จางหาย และแล้วยักษาตนนั้นก็หายตัวไปอย่างไร้ร่องรอย หมวกเกราะของนายพลและทหารได้ถูกทิ้งไว้บนผืนทราย ให้หลับใหล ณ ที่แห่งนี้ไปชั่วนิรันดร์ 
