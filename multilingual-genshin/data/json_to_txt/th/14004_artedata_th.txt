Maiden Beloved
เพิ่มผลของการรักษา ตัวละครขึ้น 15%
ภายในเวลา 10 วินาที หลังจากใช้สกิลธาตุหรือท่าไม้ตาย สมาชิกทีมทั้งหมดในทีมจะได้รับ การรักษาเพิ่มขึ้น 20%
Maiden's Distant Love
กลิ่นหอมที่ไม่เคยจางหายของดอกไม้ที่จะไม่มีวันแห้งเหี่ยวลง
 ดอกไม้สีชมพูที่สง่างามราวกับหญิงสาวนั้นยังคงเย่อหยิ่ง ในหนังสือบอกว่ามันสูญพันธุ์ไปตั้งนานแล้ว  เหมือนที่หญิงสาวอ่านเรื่องราวนับครั้งไม่ถ้วน: หญิงสาวผู้ได้รับการช่วยเหลือโดยอัศวินผู้กล้า แลกเปลี่ยนดอกไม้ของกันและกันเพื่อรับพรของพวกเขา  แม้ว่าหัวใจของหญิงสาวจะเหี่ยวเฉาง่ายเหมือนดอกไม้ แต่ดอกไม้นี้ยังคงชุ่มชื้นมาจนถึงทุกวันนี้ เพราะว่าหัวใจของเธอนั้นหยุดอยู่ที่ช่วงเวลานั้น ในตอนที่เธอเจอกับอัศวิน 
Maiden's Heart-stricken Infatuation
ขนนกที่แบกรับความปรารถนาของ ใครบางคนไว้ เหมือนกับนกที่อพยพมาตามลม
 เศษขนนกที่เก่าแก่แต่ละเอียดอ่อน หลังจากเวลาผ่านไปหลายปี ตอนนี้มันถูกกลบไปด้วยฝุ่นหลายชั้น  ตั้งแต่ที่เธอได้เจอกับอัศวิน โชคชะตาของหญิงสาวก็ได้จบลง ไม่มีอะไรสำคัญกับเธออีกต่อไปแล้ว แม้กระทั่งความรักและความเยาว์วัย เธอค้นหาเขาตลอดเวลา ร่อนเร่ไปไกลเหมือนนกที่โบยบินไปโดยไม่มีรังให้ยึดเหนี่ยว  ไม่รู้ว่าความคิดถึงของเธอจะสามารถส่งผ่านไปยังบุคคลนั้นได้หรือไม่ อัศวินอุทิศตนในการแสวงหาความกล้าหาญ ในดินแดนอันห่างไกลที่ซึ่งอาณาจักรโบราณล่มสลาย อัศวินจะได้เห็นฉากที่เธอฝันไว้มั้ยนะ? 
Maiden's Passing Youth
เข็มของนาฬิกาไม่เคยหยุด แต่ยุคทองอันงดงามของหญิงสาวที่ถูกห้อมล้อมด้วยความรักนั้นต้องหยุดลงสักวัน
 เครื่องมือที่มีความแม่นยำมาก มันไม่คำนึงถึงความรู้สึกของเจ้าของ มันแสดงให้เห็นว่าเวลาผ่านไปอย่างไม่มีสิ้นสุด  เวลาของหญิงสาวนั้นมีจุดสิ้นสุด แต่การรอคอยของเธอนั้นไม่มี เข็มของนาฬิกานั้นหมุนกลับไปในทุก ๆ วัน เช่นเดียวกับความรักและความทรงจำของเจ้าของของมัน  หลายปีต่อมาเธอก็ยังจดจำเรื่องราวของหลายปีก่อน เรื่องของอัศวินที่ได้มาพบกับเธอ อัศวินที่เธอเฝ้ารอคอยตลอดมา 
Maiden's Fleeting Leisure
ภาชนะที่ไม่ได้ใช้บรรจุสุรา แต่เป็นชาดำ มันถูกสร้างขึ้นมาเพื่อใส่ของหวาน ไม่ใช่สิ่งที่ขม
 ชุดชาที่เป็นที่รักมากที่สุดของหญิงสาว ครั้งหนึ่งมันเคยถูกเติมด้วยชาดำชั้นเลิศ  เพลิดเพลินไปกับการลิ้มรสของหวานและชาแสนอร่อย เธอไม่สนใจอะไรเกี่ยวกับโลกใบนี้ นี่เป็นสิทธิพิเศษของเธอในฐานะหญิงสาว  "ดอกไม้ดอกนี้จะเป็นเสมือนเหรียญที่ระลึกของฉัน แค่นี้ก็เพียงพอแล้ว" ในวันนั้นที่เธอพบกับอัศวิน เขาได้พูดไว้อย่างนี้ "แต่ว่า หัวใจของฉันนั้น..." การไม่ยอมรับคำสารภาพของเธอเป็นสิทธิพิเศษของเธอ และก็เป็นโซ่ตรวนที่คอยผูกมัดตัวเธอ 
Maiden's Fading Beauty
หมวกของผู้หญิงที่ช่วยให้รอยย่นหายไปจากสายตา ที่ได้รับการดูแลรักษาอย่างดี
 แม้ในตอนที่เธอถูกล้อมรอบไปด้วยดอกไม้ของผู้ที่ตามจีบเธอ หญิงสาวก็ไม่เคยถอดหมวกของเธอเพื่อมองพวกเขาให้ชัดขึ้น ใบหน้าและชื่อของพวกเขานั้นไม่ได้คู่ควรแก่การจดจำ  เป็นเวลาหลายปี ในเวลาสิ้นสุดของแต่ละวัน เธอจะปัดฝุ่นออกจากหมวกของเธอ แต่ฝุ่นที่สะสมบนใบหน้าไม่สามารถกำจัดออกไปได้  จำนวนของผู้ที่ตามจีบเธอและช่อดอกไม้ลดลงเรื่อย ๆ ตามเวลาที่ผ่านไป แต่ใจของเธอได้หยุดอยู่ที่วันวันหนึ่งไปแล้ว 
