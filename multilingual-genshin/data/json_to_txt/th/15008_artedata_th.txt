Bloodstained Chivalry
สร้างความเสียหายกายภาพ เพิ่มขึ้น 25%
หลังจากกำจัดศัตรูสำเร็จ จะเพิ่มความเสียหายของ การชาร์จโจมตีขึ้น 50% และลดการใช้พลังกายของชาร์จโจมตีลงเป็น 0 เป็นเวลา 10 วินาที
Bloodstained Flower of Iron
ดอกไม้แห้งที่ถูกย้อมเป็นสีดำโดยเลือดและกลายเป็นของแข็งราวกับเหล็กกล้า อาจจะเป็นของที่ระลึกถึงเจ้าของเก่าของมัน
 เป็นดอกไม้สีขาวที่เห็นได้ทั่วไปซึ่งถูกหญิงสาวที่ได้รับความช่วยเหลือติดเอาไว้ที่หน้าอกของอัศวิน มันแห้งและแข็งกระด้างโดยโลหิตจากการนองเลือดทั้งหมดของเขา  เมื่ออัศวินพเนจรโค่นอสูรลงครั้งแรกและกำลังจะช่วยเหลือหญิงผู้เคราะห์ร้าย เขาปฏิเสธที่จะรับเงินตอบแทน เพราะงั้นจึงได้รับดอกไม้สีขาวจากหญิงสาว  "รางวัลเพียงอย่างเดียวของอัศวินก็คือการได้ฝึกฝนวิถีแห่งอัศวิน" "ดอกไม้ดอกนี้จะเป็นเสมือนเหรียญที่ระลึกของฉัน แค่นี้ก็เพียงพอแล้ว"  ดอกไม้นี้ถูกติดอยู่บนหน้าอกของเขาจนถึงตอนที่โดนเลือดสาดใส่ซ้ำไปซ้ำมา เหมือนกันกับเกราะเงินของอัศวินที่เปลี่ยนกลายเป็นสีดำราวกับค่ำคืนของฤดูหนาว และก็ยังเหมือนกันกับจิตใจของอัศวินที่แข็งขึ้นราวกับเหล็กดัดที่ถูกเผาไฟและแช่น้ำ 
Bloodstained Black Plume
ขนนกกาดำที่ติดกับเสื้อคลุมของ อัศวิน เนื่องจากการเปรอะเปื้อนของเลือดดำจำนวนมากซ้ำ ๆ กันจึงย้อมมันให้เป็นสีดำไปหมด
 หนึ่งในขนนกกานับไม่ถ้วนที่ติดอยู่กับอัศวิน Bloodstained กาเป็นนกที่คล่องแคล่ว จะตามความกระหายเลือดของผู้เลี้ยงไปทุกที่เพื่อตามหาเหยื่อ  ในที่สุดอัศวิน Bloodstained ก็ไม่สามารถแยกแยะกลิ่นเลือดที่กระจายออกไปได้ว่า มันเป็นเลือดของศัตรูที่หลั่งไหลหรือว่าเลือดของตัวเอง  ในที่สุดเขาก็เข้าใจ ในการต่อสู้อันยาวนานของเขา วิถีอัศวินของเขา ทำให้อัศวินที่เคยมีสีขาวบริสุทธิ์ครั้งหนึ่งกลายเป็นอสูรที่น่ากลัว สิ่งที่อยู่เคียงข้างเขามีเพียงอีกาที่คอยติดตามรอยเปื้อนเลือดของเขา 
Bloodstained Final Hour
ตัวจับเวลาที่ครั้งหนึ่งถูกใช้โดยอัศวิน ของเหลวข้างในนั้นได้เหือดแห้งไป หมดแล้ว ไม่สามารถจับเวลาได้อีกต่อไป
 หลังจากที่อัศวิน Bloodstained ก้าวขาเข้าสู้ส่วนลึกของเหวและไม่ได้พบเดือนพบตะวัน ถึงแม้จะมีเครื่องมือเพื่อดูเวลาแต่ในสุดท้ายแล้วเวลาก็สูญเสีย ความหมายของมันไป  นี่เป็นเรื่องราวเรื่องสุดท้ายของอัศวิน ตั้งแต่นั้นมาเขาก็ตัดขาดจากโลก อัศวิน Bloodstained นั้นเข้าใจดีว่าโลกนี้ไม่มีที่ว่างพอให้เขาอยู่แล้ว ดังนั้นเขาจึงตัดสินใจเข้าไปสู่ส่วนลึกของประเทศโบราณที่ถูกทำลายและตายในการต่อสู้ภายในรังของอสูร ที่ส่วนลึกของโลก เขาเข้าใจเรื่องราวของต้นกำเนิดของอสูรในตอนท้ายของประเทศโบราณ  "อาณาจักรโบราณที่ยิ่งใหญ่ถูกส่งไปพร้อมกับการลงโทษที่ไม่ยุติธรรม" "ผู้ยิ่งใหญ่ของประเทศโบราณบิดเบี้ยวและกลายเป็นอสูร" "กับวิถีอัศวินของฉัน ฉันจะทนต่อความอยุติธรรมได้อย่างไร" "ถ้าเหวเป็นชื่อของมัน งั้นฉันก็จะมอบความซื่อสัตย์ต่อเหว" 
Bloodstained Chevalier's Goblet
ถ้วยโลหะสีเข้มที่ครั้งหนึ่งมี Bloodstained Knight เป็นเจ้าของ ภายนอกของมันกลายเป็นสีที่มืด ราวกับยามค่ำคืน จากควันไฟและเลือดที่เกาะทับกัน
 แต่เดิมเป็นถ้วยเงินที่มีความหรูหราและสลักด้วยทองคำแสดงถึงร่องรอยของฮีโร่ แต่เลือดและควันที่เกาะหนาทำให้ไม่สามารถจดจำรูปร่างเดิมได้  หลังจากความหายนะเกิดขึ้นอัศวิน Demonslayer ก็รีบไปที่สนามรบและปราบอสูรลง ท่ามกลางบ้านที่พังทลายลง ไม่เหลือร่องรอยของผู้คนให้ช่วยเหลืออีกต่อไป  อัศวินผู้ลิ้มรสความขมขื่นของความล้มเหลวได้เก็บถ้วยที่ดำคล้ำ ท่ามกลางซากปรักหักพังเพื่อเป็นของย้ำเตือน เพื่อกำจัดโลกของอสูร, ความยากจนและความชั่วร้าย 
Bloodstained Iron Mask
หน้ากากเหล็กของอัศวินที่ถูกใช้เพื่อปกปิดตัวตน สร้างความอยากรู้อยากเห็นให้แก่ผู้คนเป็นอย่างมาก
 ตกแต่งอย่างงดงามด้วยหน้ากากทองคำและเหล็กซึ่งครั้งหนึ่งเคยเป็นของอัศวินที่สูงศักดิ์ มีเลือดดำเปรอะเปื้อนจนมากเกินไปและเป็นไปไม่ได้เลยที่จะล้างให้กลับมาเหมือนเดิม  เมื่ออัศวินโค่นอสูรตัวที่หนึ่งร้อยลง ในตอนที่เขายื่นมือไปช่วยผู้ประสบภัยนั้น เธอกลับกรีดร้องและผลักไสเขาออกไป ถึงตอนนั้นอัศวินจึงได้รู้ หลังจากการสู้รบนับไม่ถ้วนใบหน้าของเขานั้นก็เต็มไปด้วยเลือดของศัตรูและของเขาเอง ใบหน้าของเขานั้นเปลี่ยนไปจนดูโหดร้ายมากกว่าอสูรเสียอีก  "งั้นก็ให้หน้ากากนี้แทนใบหน้าของฉันละกัน" "ให้ผู้คนที่ฉันช่วยเหลือไม่ต้องมองมาโดยตรง" "ฉันกลายเป็นสิ่งที่น่ารังเกียจเพราะการต่อสู้ฆ่าฟัน" 
