ข้อมูลตัวละคร
หากคุณพูดคุยกับนักดื่มของ Mondstadt เกี่ยวกับสมาชิกที่แข็งแกร่งที่สุดของกองอัศวินแห่ง Favonius  เกรงว่าทุกคนจะพูดถึงแต่รักษาการหัวหน้า Jean ที่แสนโด่งดัง, หัวหน้ากองทหารม้า Kaeya หรือไม่ก็ทายาทกิจการผู้ลึกลับและร่ำรวยอย่าง Diluc  แต่ก็ยังมีคนเมาบางคนพบเห็นอัศวินชุดแดงที่สามารถทำลายภูเขา Stormbearer Mountain จนราบเป็นหน้ากลอง...  แต่ถ้าหากคุณอยากจะหาตัวอัศวินผู้แสนลึกลับผู้นี้ เกรงว่าคุณจะต้องไปหาที่ห้องขังของกองอัศวินแห่ง Favonius แล้วล่ะ  หากว่าห้องขังนั้นว่างเปล่า บางทีอาจจะมีเรื่องเลวร้ายที่เกี่ยวกับระเบิดกำลังจะเกิดขึ้นก็ได้...  Klee นั้นก็เป็น "บุคคลอันตราย" อย่างนี้แหละ ในฐานะสมาชิกอย่างเป็นทางการของกองอัศวินแล้ว พลังการต่อสู้ของเธอนั้นไม่สามารถมองข้ามได้เลย  และในฐานะเด็กที่ดูมีชีวิตชีวาแล้ว พลังการทำลายล้างของเธอก็มีขนาดใหญ่ไม่ต่างกัน  ไม่ว่ายังไงเธอก็ต่างไปจากเด็ก ๆ ทั่วไปใน Mondstadt สิ่งของที่ระเบิดได้นั้นคือของเล่นชิ้นโปรดของเธอ
เรื่องราวของตัวละคร 1
เมื่อสามปีก่อน พ่อแม่ซึ่งเป็นนักผจญภัยของ Klee ได้วางใจฝากเธอไว้กับกองอัศวิน แห่ง Favonius  Klee น้อยก็เริ่มต้นความผูกพันกับ "พี่ชายสีขาวคนนั้น" และ "เหล่าผู้คน" ของ Mondstadt ทั้งอย่างนี้  Klee นั้นมีความอยากรู้อยากเห็น และความรักต่อทุกสิ่งทุกอย่างในโลกภายนอกอย่างไร้เดียงสา ซึ่งเธอมักจะหลงใหลในวัตถุที่ระเบิดได้อย่างสุด ๆ  ภายใต้การดูแลของเหล่าอัศวิน ทำให้เธอสามารถอยู่ห่างจากความ อาฆาตพยาบาทและความชั่วช้าได้  เด็กหญิงตัวน้อยได้สร้างพันธะที่ไม่สามารถทำลายได้กับเหล่าผู้คนของกองอัศวิน  สำหรับ Klee แล้ว กิจวัตรประจำวันที่มักถูกขังโดย Jean, การช่วยเหลือ Amber ในการปรับปรุง Baron Bunny หรือแม้แต่การแอบคิดค้นระเบิดรูป แบบใหม่อย่างลับ ๆ นั้น...  สิ่งเหล่านี้นั้นล้วนเป็นสมบัติอันล้ำค่าของเธอทั้งสิ้น
เรื่องราวของตัวละคร 2
"พ่อแม่อย่างนั้นจะเลี้ยงลูกให้เป็น อย่างนี้ นั่นก็เป็นสิ่งที่แน่นอนอยู่แล้วนี่..."  รักษาการผู้บัญชาการอย่าง Jean ที่กำลังปวดหัวไปกับกองรายงาน ความเสียหายของทรัพย์สินนั้น บางครั้งก็ปลอบใจตัวเองอย่างนี้  เหล่ายานพาหนะที่ถูกเป่าจนกระจาย, โรงเก็บสินค้าที่ถูกไฟลุกไหม้อย่าง ไม่ทราบสาเหตุ, ไฟที่ลุกท่วมป่าที่เหล่าอัศวินต้อง พยายามดับกันอย่างยากเย็น...  แล้วยังมี "เหตุการณ์การบาดเจ็บล้มตายของปลาจำนวนมากที่ Starfell Lake" ที่เลวร้ายจนไม่กล้ามอง...  คนร้ายที่ทำเรื่องเหล่านี้นั้นมีเพียง คนเดียว และเธอคนนั้นก็อยู่ที่ศูนย์บัญชาการหลักของกองอัศวิน...  "Klee!"  เมื่อต้องเผชิญหน้ากับดวงตาที่ โกรธเกรี้ยวของรักษาการผู้บัญชาการ เด็กหญิงตัวเล็ก ๆ ที่ดูไม่เป็นอันตรายต่อมนุษย์และสัตว์ก็ต้องยอมจำนนด้วยวัตถุระเบิดทั้งหมดที่ซ่อนอยู่ในตัวของเธอ  จากนั้นก็ถูกหัวหน้ากองทหารม้าผู้มีความสุขบนความทุกข์ของผู้อื่นคุมตัวส่งไปยังห้องขังทั้งที่ร้องไห้ฟูมฟาย  เรื่องราวเหล่านี้นั้นจะเกิดขึ้นอาทิตย์ละครั้งถึงสองครั้งวนไปวนมาแบบนั้น
เรื่องราวของตัวละคร 3
แน่นอน ทุกครั้งหลังจากก่อเรื่องเสร็จแล้ว Klee ก็จะช่วยเก็บกวาดเศษซากสิ่งของที่พังอย่างขะมักเขม้น  ถึงแม้บางครั้งนิสัยที่เอาแน่เอานอนไม่ได้ของเธอ จะทำให้เรื่องทั้งหมดมันยิ่งซับซ้อนขึ้นไปอีกก็ตาม อย่างเช่น:  ต้องการที่จะทำปลาย่าง เพื่อชดเชยให้แก่เหล่าอัศวิน แต่กลับทำเตาระเบิดขึ้นสู่ท้องฟ้า  หรืออยากที่จะใช้ลมเพื่อดับไฟ แต่กลับยิ่งกระจายไฟไปในทุ่งหญ้ามากขึ้น...  Klee นั้นก็ไม่ใช่เด็กไม่ดีอะไร แต่ความอยากรู้อยากเห็นและธรรมชาติที่ขี้เล่นของเธอผลักดันให้เธอเกิดการกระทำที่ไม่สนใจผลลัพธ์ขึ้น  และทุกครั้งที่ทำความผิดก็จะรู้สึกผิดและกระตือรือร้นที่จะชดเชยสิ่งเหล่านั้นเสมอ  เพียงแต่ว่าทุกครั้งที่ Klee ถูกปล่อยตัวออกจากห้องคุมขังโดยหัวหน้ากอง Jean ที่แสนหดหู่... ไม่เกินสองวัน จะมีการระเบิดจากที่ใดที่หนึ่งทั้งภายในหรือภายนอกของ Mondstadt  ในฐานะที่เป็น "อัศวินดอกไม้เพลิง" ผู้มีชื่อเสียงโด่งดังในกองอัศวิน พลังของเธอนั้น มักจะปรากฏในที่แปลก ๆ อยู่เสมอ
เรื่องราวของตัวละคร 4
ถึงแม้ว่า Klee จะสร้างความวุ่นวายให้กับกองอัศวิน และเมือง Mondstadt ไว้ไม่น้อยเลย แต่เธอก็ไม่ได้เป็นแค่เด็กใหม่ฝึกหัดที่คอยถ่วงกองอัศวินแต่อย่างใด  ในทางกลับกัน เมื่อความสามารถของเธอถูกนำไปใช้ในทางที่ เหมาะสม เธอก็จะระเบิดความแข็งแกร่งอันแสนยอดเยี่ยมออกมา  ในภารกิจกวาดล้างบางครั้ง Jean ได้พึ่งพาพรสวรรค์ด้านการระเบิดของ Klee อย่างชาญฉลาด และกำจัดพวก Hilichurl ที่พุ่งเข้ามาซะราบเป็นหน้ากลองด้วยการจู่โจมครั้งเดียว  เพียงแต่ว่าด้วยจิตใจไร้เดียงสาไม่สนใจผลลัพธ์ของ Klee ทำให้วางระเบิดไว้มากเกินไป และนั่นทำให้เกิดการระเบิดครั้งใหญ่ จนเปลี่ยนภูมิทัศน์ของหุบเขา Stormbearer Mountain ไปอย่างถาวร...  ถึงแม้ว่านั่นจะทำให้ทุกคนตกใจกลัวซะแทบแย่ แต่ก็ยังดีที่ไม่มีใครในกองอัศวินได้รับบาดเจ็บ  ตั้งแต่นั้นมา ตำนานของ "อัศวินแดงแห่งหุบเขา Stormbearer Mountain" ก็ถูกกล่าวขานกันต่อเรื่อยมา  ว่ากันว่า เธอแต่งกายด้วยเสื้อคลุมสีแดงลึกลับ และถือสมบัติลับสุดยอดของกองอัศวินไว้ในอ้อมแขนของเธอ...  แต่มีเพียงแค่ Klee เท่านั้นที่รู้ว่า "สมบัติ" นั้นคืออะไรกันแน่
เรื่องราวของตัวละคร 5
สำหรับ Klee แล้วกองอัศวินนั้นคือครอบครัว ที่ขาดไปไม่ได้ ส่วนคุณแม่ที่ก้าวเดินไปในเส้นทาง ของการผจญภัยนั้นคือ "ไอดอล"  นักผจญภัย Alice ผู้แสนโด่งดังและผู้เขียน "หนังสือนำเที่ยว Teyvat"... ในใจของ Klee นั้น แม่ของเธอเป็นคนที่สุดยอดมาก ๆ และไม่มีอะไรที่ไม่สามารถทำได้  ไม่ว่าจะเป็นสมัยก่อน ที่สอนเธอทำดินระเบิด, เลือกฟิวส์ หรือแม้แต่ชี้นำทีละขั้น ๆ ให้สร้างดอกไม้ไฟที่อลังการ และสวยงามด้วยความคิดสร้างสรรค์ของตัวเอง  อีกทั้งยังสอนเธอว่าต้องวางผังระเบิดยังไง จึงจะสามารถเป่าหุบเขา Starsnatch Cliff ให้กระจุยทั้งลูกได้...  หรือแม้กระทั่งการแสดงสีหน้าเจื่อน และแลบลิ้นเมื่อถูก Huffman ดุด่าหลังจากถูกกองอัศวินจับได้ก็ตาม  สิ่งเหล่านี้ล้วนเป็นความทรงจำ อันแสนมีค่าของ Klee และแม่  จนกระทั่งท้ายที่สุดแม่และพ่อ ของเธอก็ออกเดินทางไปยัง สถานที่ที่แสนไกลและอันตราย ก่อนออกเดินทาง พวกเขาได้ฝากฝัง Klee ไว้กับพี่ชายที่ชื่อ Albedo และเหล่ากองอัศวิน  Klee ตัวน้อยรู้ดีว่าวันหนึ่งตัวเองก็จะเติบใหญ่ และก้าวสู่หนทางที่แม่ของเธอก้าวเดิน  สักวันหนึ่ง ผลงานของเธอก็ต้องทำให้แม่ภาคภูมิใจได้แน่
"Dodoco"
"Dodoco" เป็นเพื่อนคนแรกของ Klee และเป็นหนึ่งในเพื่อนที่ดีที่สุด  เมื่อน๊านนานมาแล้ว มาม๊าของเธอทำตุ๊กตาขึ้นมาให้เธอ  Alice ได้มัดมันกับใบโคลเวอร์สี่แฉกของ Klee เข้าด้วยกัน แล้วห้อยไว้บนกระเป๋าของ Klee  จากนั้น Dodoco และ Klee ก็กลายเป็นเพื่อนที่ตัวติดกันตลอด  มาม๊าบอกว่านี่ก็เพื่อให้ Klee ไม่เหงาอีกต่อไป เวลามีเรื่องลับก็มีเพื่อนที่คอยซุบซิบได้  เวลาอันตรายก็คอยปกป้อง เหมือน Amber และ Baron Bunny ไง  แต่คำนี้ทำให้กองอัศวินต้องเป็นกังวลใจ——เมื่อคิดถึง "สิ่งประดิษฐ์" อื่นของแม่ลูกคู่นี้ ซึ่งอาจระเบิดได้ในบางเวลา  Dodoco เป็นชื่อที่ Klee ตั้งขึ้นเพื่อตุ๊กตาประจำกายของเธอ  เมื่อมีคนถามความหมายของชื่อนี้ เธอมักจะหน้าแดงและกระอึกกระอักพูดว่า:  "มันหมายความว่า... เพื่อนที่ดีที่สุด ของ Klee ไงล่ะ!"
วิชั่น
เมื่อถามถึง Klee ได้รับวิชั่นยังไง ตัวเธอเองก็คงไม่รู้จะอธิบายยังไง  ในฐานะผู้มีพรสวรรค์ขั้นสุดยอด เธอได้รับการยอมรับจาก "วิชั่น" ตั้งแต่เด็ก  ตามเรื่องเล่าฉบับของเธอเอง ขณะนั้นเธอกำลังประดิษฐ์ "ระเบิดใหญ่ที่ใหญ่กว่าซุปเปอร์ระเบิด!"  นี่คือผลงานชิ้นแรกที่เธอลงมือทำด้วยตัวเอง ซึ่งผลลัพธ์ที่ได้นั้นไม่เป็นไปตามที่คาดไว้...  เธอก็แค่ระเบิดห้องทดลองเล็ก ๆ ของตัวเอง จนเหลือแค่กองเถ้าถ่านที่ลอยเป็นควันฟุ้งก็เท่านั้นเอง  ระหว่างที่กำลังผิดหวังนั้น เธอพบว่าในกองเถ้าถ่านนี้มีวิชั่นดั่งเปลวไฟที่โผล่ขึ้นมา  ทำไม Klee ถึงได้รับการยอมรับจากวิชั่น?  เป็นเพราะพรสวรรค์และความตั้งใจที่มีต่อเรื่องระเบิดมาตั้งแต่เกิด หรือเพราะว่าเธอคล้ายมาม๊าที่ทำ ตามใจสั่งด้วยตัวเอง หรือจะเป็นเพราะว่าความไร้เดียงสาที่เปล่งประกายนี้กันนะ?  ไม่ว่าจะเพราะเหตุใด แต่ Klee ก็ได้รับวิชั่นตั้งแต่อายุยังน้อยจน ใครหลาย ๆ คนอิจฉา  ไม่ว่าระหว่างที่โตขึ้นจะพบเจอกับอะไร เธอก็ไม่มีทางที่จะปล่อย "ของขวัญ" ชิ้นนี้ไปเป็นอันขาด
