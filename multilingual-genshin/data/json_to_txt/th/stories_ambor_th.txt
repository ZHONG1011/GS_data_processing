ข้อมูลตัวละคร
Amber คืออัศวินลาดตระเวนของ กองอัศวินแห่ง Favonius แม้ว่าในปัจจุบันนี้หน่วยลาดตระเวน จะเหลือเพียงแค่ชื่อแล้ว แต่เธอก็ยังคงยึดมั่นในหน้าที่นี้ เหมือนเดิมโดยลำพัง  เหล่าผู้เยี่ยมเยือนที่มาใหม่นั้น ล้วนพ่ายต่อความน่าหลงใหลของ สาวน้อยผู้นี้ และยอมเข้าร่วมด้วย ภายในเวลาไม่เกินสามวัน  เบื้องหน้าของร้าน Good Hunter ชายฝั่งทะเลสาบ Cider Lake, ยอดต้นโอ๊กขนาดใหญ่ของ Windrise ทั้งหมดนี้ อัศวินลาดตระเวนชุดแดงที่เฉียบคมผู้นี้ ล้วนฝากรอยเท้าไว้แล้วทั้งสิ้น  "บุคคลต้องสงสัย" ใดก็ตาม ที่ถูกเธอเพ่งเล็ง จะไม่สามารถหลบหนี จากคำถามที่จริงจังของเธอไปได้ อย่างแน่นอน
เรื่องราวของตัวละคร 1
ตั้งแต่เล็กจนโต Amber นั้นมักจะมีพลังและความคึกคักที่ไม่สิ้นสุดอยู่เสมอ  ในทุก ๆ วันพลังงานที่แผดเผาราวกับเปลว ไฟของเธอทำให้เธอทำตัวเหมือน สายลมและแก้ไขปัญหาทั้งหมด ที่อยู่ตรงหน้าอย่างกล้าหาญ;  แต่ว่าในบางครั้งพลังงานที่มากจน เกินไปก็มักจะทำให้เธอกลายเป็นตัว สร้างปัญหาอย่างไม่รู้ตัว  เมื่อครั้งยังเล็กนั้น Amber ทำให้เกิดปัญหามากมาย ถ้าไม่ขโมยไข่นกแล้วทำรังตกคว่ำ ลงมาใส่หัวล้านของคุณปู่ ก็จุดไฟใส่ใบของ Dendro Slime ทำให้ไฟไหม้จนพวกมันต้องหนี กระเจิงไปทั่ว ปัญหาเล็ก ๆ ที่เธอสร้างขึ้นเหล่านี้ในท้ายที่สุดนั้นล้วนสร้างปัญหาน้อยใหญ่ให้แก่ เหล่านายพรานที่ตั้งค่ายกันอยู่ ทั้งสิ้น  ในฐานะตัวการของหายนะแล้ว Amber มักจะอาศัยความคล่องแคล่ว และสามารถหลบหนีของไปจากที่ เกิดเหตุได้โดยทันทีอยู่เสมอ ซึ่งแม้จะเป็นเหล่าสมาชิกหน่วยลาดตระเวนรุ่นเก๋าก็ยังตามจับเธอไม่ทัน โดยความร้ายกาจของหลานสาวที่ แสนซุกซนนี้ในที่สุดแล้วก็จะถูก ควบคุมโดยความเงียบของปู่ก่อนที่ เขาจะสามารถลดผลกระทบ ที่ไม่พึงประสงค์ได้  การดูแลเอาใจใส่ที่ไม่สามารถ ทดแทนด้วยคำพูดได้ของคุณปู่ เป็นเหมือนสายลมที่อบอุ่นที่สุดบน แผ่นดินของ Mondstadt ที่ห่อหุ้ม Amber ไว้อย่างอ่อนโยน ซึ่งเธอก็เข้าใจเป็นอย่างดี ความรักที่แฝงไปด้วยความอดทน และความรับผิดชอบนี้  จนถึงวันที่คุณปู่ออกจากกองอัศวินไปวันนั้น เธอถึงเข้าใจได้อย่างถ่องแท้ว่า "ความรับผิดชอบ" ที่เขาต้องแบกรับไว้นั้น ยิ่งกว่าที่คิดอีกมาก
เรื่องราวของตัวละคร 2
ปู่ของ Amber นั้นเป็นผู้บัญชาการของกองทหาร รับจ้าง เขามาจากท่าเรือ Liyue และรับผิดชอบในการปกป้องกอง คาราวานข้ามดินแดน ซึ่งในระหว่างการปฏิบัติภารกิจ คุ้มกันกองคาราวานนั้นได้ถูกโจมตีอย่างรุนแรงโดยกลุ่มของมอนสเตอร์ มีเพียงคุณปู่ของเธอเท่านั้นที่หนี รอดไปได้อย่างหวุดหวิดและได้รับ การช่วยเหลือจากแพทย์ของกองอัศวินแห่ง Favonius  คุณปู่ผู้อับอายเกินกว่าที่จะกลับไป ยังบ้านเกิดได้เข้าร่วมกับ กองอัศวินแห่ง Favonius เพื่อเป็นการทดแทนบุญคุณแก่ แพทย์ผู้ช่วยชีวิตเขา  คุณปู่ได้จัดตั้งหน่วยอัศวินลาดตระเวนของกองอัศวินขึ้นด้วยมือตนเอง จากนั้นก็ฝึกฝนและนำพวกเขาเข้าสู่ภารกิจด้วยตัวเอง  จากนั้นไม่นานเขาพบกับคนรักที่ดินแดนไกลบ้านนี้และสร้างครอบครัว ของตนเองขึ้นมา  หลายปีผ่านไป Amber ก็เกิดขึ้นมา โดยในตอนกลางวันนั้น Amber น้อยจะเฝ้าแอบมองท่าทางการฝึก ของคุณปู่กับเหล่าสมาชิกหน่วยผ่าน ทางหน้าต่าง จากนั้นตอนเย็นเธอก็จะเข้าไปใน ลานบ้านและทบทวนว่าวันนี้เห็น การฝึกซ้อมอะไรไปบ้าง  คุณปู่รู้สึกตื้นตันกับความกระตือรือร้น และหลักแหลมของหลานสาว จากนั้นเขาจึงถ่ายทอดทักษะและ ประสบการณ์ทั้งหมดให้แก่ Amber  "Mondstadt ยอมรับฉัน มันคือบ้านของฉัน และฉันก็เลือกที่จะคอยปกป้องบ้าน ของฉันเอง ไม่แน่วันหนึ่งข้างหน้า เธอเองก็อาจจะสืบทอดหน้าที่นี้ไป ก็ได้นะ... ฮ่าฮ่าฮ่า แต่ก็เป็นเรื่องของอนาคต ใครจะไปรู้ได้ล่ะเนอะ?"  สัมผัสถึงการลูบหัวเบา ๆ ด้วยฝ่ามือที่หนาและหยาบกร้าน ของปู่ Amber พยักหน้ารับอย่างจริงจัง
เรื่องราวของตัวละคร 3
สิ่งเกิดขึ้นเมื่อสี่ปีก่อนนั้นทำให้ Amber เปลี่ยนไปอย่างมาก  วันนั้น... คุณปู่ของเธอทิ้งตราประจำตระกูล และดาบไว้ที่กองอัศวิน จากนั้นก็ออกไปโดยไม่บอกลาและ ไม่ได้ฝากข้อความถึงใคร  เมื่อปู่ของเธอจากไป หน่วยลาดตระเวนที่แต่เดิมเคยพึ่ง พาเขาแทบจะทุกสิ่งทุกอย่างนั้นก็ ไร้ซึ่งกระดูกสันหลังที่เคยมี จากนั้นพวกเขาก็เริ่มหละหลวมและ เชื่องช้า  หลังจากผ่านการปฏิบัติภารกิจที่ไร้ผลหลายต่อหลายครั้ง สถานะของหน่วยอัศวินลาดตระเวนก็เริ่มที่จะถูกดูแคลน ซึ่งแม้ว่าสมาชิกในหน่วยจะรักษาระบบของหน่วยไว้ได้แต่ก็เหลือเพียงแค่ชื่อเท่านั้น โดยเหล่าอัศวินในหน่วยนั้นถ้าไม่ ย้ายแผนกอื่นก็เกษียณและกลับบ้าน ในที่สุด "หน่วยอัศวินเล็ก ๆ" นี้ก็กระจัดกระจายไปจนถึงจุดที่ไม่ สามารถปฏิบัติภารกิจลาดตระเวน ในแต่ละวันได้  สิ่งที่ร้ายแรงยิ่งกว่าก็คือมีคนมอง การจากไปของคุณปู่ว่าเป็น "ละทิ้งหน้าที่" ไม่ต่างจากการทำให้สถานการณ์แย่ลงและทำให้เหล่าอัศวินลาดตระเวนที่เหลืออยู่ต้องพบกับความยาก ลำบากขึ้นไปอีก  Amber ซึ่งเพิ่งจะได้เป็นสมาชิกของหน่วยลาดตระเวนนั้นได้พบกับประสบการณ์เหล่านี้ด้วยตัวเอง การล่มสลายของหน่วยนั้นทำให้เธอรู้สึกผิดหวังและอึดอัดใจเป็น ครั้งแรก จากนั้นเธอผู้ไม่ได้เป็นเพียงเด็กที่ เล่นสนุกไปวัน ๆ อีกต่อไปแล้วก็เกิดความปรารถนาที่แรงกล้าขึ้นมา ต้องการที่จะเติบโตขึ้นเร็ว ๆ และกลายเป็นอัศวินลาดตระเวนเต็มตัวให้เร็วที่สุดเท่าที่จะทำได้  ถึงแม้ว่าจะยังไม่มีผแผนที่แน่ชัด และก็ยังขาดประสบการณ์ไปบ้าง แต่ Amber ก็มีทั้งความมั่นใจและความกล้าที่ เต็มเปี่ยม  เธอต้องการที่จะสืบทอดเจตนารมณ์ของคุณปู่ และก็ต้องการที่จะสืบหาว่าปู่ของเธอไปทำอะไรอยู่ที่ไหน  และสิ่งที่สำคัญกว่าก็คือเธอต้องการที่จะแทนที่ปู่ของเธอ กลายมาเป็นผู้เฝ้าดูแลบ้านที่แสน ภักดี
เรื่องราวของตัวละคร 4
ชีวิตการเป็นอัศวินของ Amber ในตอนเริ่มนั้นไม่ได้ราบรื่น  ทั้งอายุที่ยังน้อยอยู่และก็เพิ่งจะ ต้องพบกับการหายไปของคุณปู่ ซึ่งนั่นทำให้ Amber มักจะได้รับการเอาใจใส่อย่างเกิน เหตุจากเหล่าอัศวินรุ่นเก๋าอยู่บ่อย ๆ  แต่ในสายตาของเด็กสาวที่อยากจะแข็งแกร่งขึ้นกว่านี้แล้ว "ความเอาใจใส่มากเกินไป" นั้นหมายความว่าเธอยังไม่โตพอที่ จะอยู่ด้วยคนเดียว  จากนั้นหญิงสาวก็เข้มงวดต่อตนเองมากขึ้น แน่วแน่และจริงจังในการปฏิบัติหน้าที่ของเธอมากขึ้นท่ามกลางสายตาที่เฝ้าดูเธออยู่  และในตอนท้ายระหว่างการต่อสู้ อย่างรุนแรงเพื่อกวาดล้างรัง ของมอนสเตอร์นั้น เหล่าผู้อาวุโสก็ได้ประจักษ์ถึงความ กล้าหาญและคล่องแคล่วของเธอ  ณ เวลานั้น พวกเขาได้ตระหนักเป็นครั้งแรกว่า เด็กสาวผู้อยู่เบื้องหน้าของพวกเขานั้นได้เติบโตขึ้นในระดับหนึ่งแล้ว  เมื่อโตขึ้น จิตใจของ Amber ก็ยิ่งแน่วแน่ขึ้นเรื่อย ๆ ด้วย ไม่ว่าจะเป็นการกล่าวชมเชยหรือ มองข้าม เงียบขรึมหรือถากถาง ทั้งหมดนั้นเธอล้วนแต่ตอบสนองไปอย่างนี้...  "เมื่อเทียบกับรุ่นพี่ทั้งหลายแล้ว ถือว่าฉันยังด้อยประสบการณ์ แต่ว่าฉันจะต้องเป็นอัศวินลาด ตระเวนที่สุดยอดให้ได้!"  ไม่มีความลังเลแม้แต่นิด เพียงแค่ซื่อสัตย์ต่อความคิดของ ตนเองและพูดออกมาตรง ๆ อย่างผ่าเผย  เพราะว่าเธอนั้นเชื่อมาโดยตลอดว่า ตนเองนั้นจะต้องไม่ทำให้ความไว้ใจของคุณปู่ต้องล้มเหลว
เรื่องราวของตัวละคร 5
จนถึงวันนี้ Amber ยังคงเป็นเด็กหญิงที่เป็นเหมือนกับไฟ ไฟแห่งความกระตือรือร้นและความมีชีวิตชีวาที่ลุกไหม้อยู่ในตัวเธอ อย่างไม่มีวันมอดดับ  เติบโตขึ้นมาจากเด็กที่ได้รับการปกป้องโดยคำนึงถึงคำสอนของปู่ของเธอ Amber กางเครื่องร่อนเวหาของเธอและปกป้องอิสรภาพของ Mondstadt ด้วยดวงตาที่เฉียบแหลมราวกับ เหยี่ยวและตื่นตัวราวกับกระต่าย ที่มีไหวพริบ  "อัศวินสีแดงเพลิง" นั้นเป็นที่รู้จักกันไปทั่วใน Mondstadt  ผู้คนต่างก็ดีใจที่ได้เห็นว่าเด็กหญิงตัวเล็ก ๆ ที่ซุกซนคนหนึ่งกำลังเติบโตขึ้นและกลายเป็นผู้เฝ้าปกป้องที่พึ่งพาได้  "จงอย่าตื่นกลัว อัศวินลาดตระเวน Amber มาแล้ว!"  ความภาคภูมิของเธอนั้นไม่มี วันสั่นคลอน  "ฉันนั้นคือหนึ่งเดียว คือสุดยอดอัศวินลาดตระเวน Amber!"
บันทึกการผจญภัยของ Amber
Amber นั้นไม่มีนิสัยการเขียนไดอารี่ แต่หากเมื่อพบเจอสิ่งพิเศษและควรค่าแก่การจดเก็บไว้ เธอถึงจะจดลงไปบนสมุดผจญภัย เล่มนี้   "ฉันจับ Thunderbird ได้แล้ว! มันชื่อว่า Lamia...อะไรสักอย่างนี่แหละ วิ่งไล่ตามมันมาสามวันแล้วล่ะ จนมาวันนี้ถึงจะมีเวลานั่งลงกินข้าวดี ๆ สักที ไอ้ Thunderbird เจ้าเล่ห์มาก มักจะเข้าไปหลบในป่า ดีนะที่ฉันไม่ยอมแพ้ง่าย ๆ! และที่สำคัญคือหัวหน้ากอง Jean อนุญาตเป็นพิเศษว่าสามารถให้ฉันดึงขนมันก้านหนึ่งเป็นรางวัล! ฉันจะแขวนมันไว้ที่เอวทุกวันเลยล่ะ ฮิฮิ!"   "อบ 6 นาทีตามขั้นตอนในหนังสือแล้วแท้ ๆ แต่ทำไมด้านนอกไหม้ขนาดนี้ แต่ด้านในไม่สุกล่ะ...หรือว่าปัญหา อยู่ที่การคุมความร้อน? แต่วันนี้อิ่มจนท้องจะแตกอยู่แล้ว พรุ่งนี้ลองใหม่ละกัน สักวันฉันจะทำสเต๊กเนื้อย่างที่อร่อยที่สุดให้ได้! และฉันตัดสินใจแล้วล่ะว่ามันจะชื่อว่า Outrider's Champion Steak!"  "วันนี้เจอคนต่างถิ่นแปลก ๆ คนหนึ่ง ความรู้สึกแรกรู้สึกน่าสงสัยมากเลย แต่พอได้รู้จักเขาเป็นคนที่เก่งและ น่าเชื่อถือมากเลย หืม...ถ้าเจอคนเก่งที่เป็นคนร้ายจะ ต้องแย่แน่ ๆ เลย ไม่ได้ ๆ ฉันต้องล้าหลังไม่ได้ ต้องพยายามฝึกฝนมากกว่านี้!!"
วิชั่น
Amber คิดว่าหากตัวเองสืบทอดตำแหน่ง หน้าที่ของคุณปู่ ก็จะสามารถตรวจสอบชัดเจน เหตุผลที่คุณปู่ออกจากเมือง Mondstadt   จนเธอกลายเป็นอัศวินลาดตระเวน เธอก็ยังไม่รู้เหตุผลนั้นสักที  คุณปู่ไม่เก็บอะไรให้เธอเลยสักนิด ซึ่งนั้นก็หมายความว่าเธอต้องเดิน ทางนี้ต่อด้วยตัวเธอเอง  Amber เองก็เคยสับสนและคิดจะปล่อยมือ จนเธอไปพบหนังสือนิยายเล่มเก่าที่ตอนนี้กลายเป็นของล้ำค่าสำหรับ เธอไปแล้ว    "สิ่งสำคัญไม่ใช่สายลม หากแต่มันคือความกล้า ที่ทำให้พวกเจ้ากลายเป็นนกฝูงแรกบนโลกนี้ที่โบยบินได้"  Amber รู้ดีว่าเธอไม่ควรรอคอยคำชี้ทางจากใคร แต่กลายเป็นนกน้อยที่เต็มไปด้วย ความหาญกล้า กางปีกและบินไปยังนภา  จะต้องมี "สิ่งที่ฉันทำได้เพียงคนเดียว" ต้องมี "สิ่งที่ฉันทำได้เพียงคนเดียว"   เข้าใจในช่วงเวลานี้ "วิชั่น" ดวงหนึ่งตรงเอวของ Amber กำลังส่องประกาย
