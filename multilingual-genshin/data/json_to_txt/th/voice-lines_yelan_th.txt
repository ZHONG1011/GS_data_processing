พบกันครั้งแรก...
สวัสดี นักเดินทาง เรียกฉันว่า Yelan ก็ได้ ฉันคิดว่าบางทีเธออาจจะต้องการความช่วยเหลือของฉัน และฉันเองก็สนใจในข้อมูลที่เธอมีเหมือนกัน ถ้าอย่างนั้นเราก็มาเป็นเพื่อนคอยช่วยเหลือซึ่งกันและกันเถอะนะ
แชท - ข้อมูล
สายข่าวส่งจดหมายมาแล้ว อืม ดูเหมือนว่าจะมีตัวแปรใหม่ปรากฏขึ้นอีกแล้ว
แชท - โดดงาน
เลขที่ทอยได้ไม่เลวเลยนี่นา งั้นวันนี้โดดงานต่อดีกว่า ไว้รอให้สถานการณ์ดีขึ้นค่อยไปทำงานให้เสร็จทีเดียวละกัน
แชท - ตัวตน
การเดินทางในโลกนี้ ต้องมี "ตัวตน" มากหน่อยจึงจะสะดวกขึ้น อยากให้ฉันช่วยสร้างเรื่องให้หน่อยมั้ย?
ในเวลาที่ฝนตก...
ฝนตกอีกแล้วเหรอ? น่าเบื่อจริง ๆ... ถ้าร่องรอยถูกฝนซัดหายไป คงต้องใช้เวลาอีกนานในการกู้คืนเลย...
ในเวลาที่ฟ้าผ่า...
ในบรรดาคนที่กลัวฟ้าผ่า ถ้าไม่ใช่เด็กน้อยบริสุทธิ์ ก็เป็นพวกคนใจฝ่อ เธอน่าจะไม่ใช่ทั้งคู่ใช่มั้ย?
ในเวลาที่หิมะตก...
เริ่มหนาวแล้ว... เอาเสื้อพาดไหล่ไว้ไม่ได้แล้วล่ะ
แดดส่องดีจัง...
แสงแดดจ้านี่น่ารำคาญจริง ๆ แบบนี้ฉันก็งีบหลับไม่ได้น่ะสิ
ในเวลาที่ลมพัดแรง...
สายลมพัดพามาซึ่งอารมณ์ที่ไม่สงบนิ่ง... อืม...
อรุณสวัสดิ์...
...หือ~ เช้าขนาดนี้เนี่ยนะ? ถ้าไม่มีงานอะไร ฉันมักจะตื่นตอนเที่ยงมากกว่า
สวัสดีตอนเที่ยง...
เฮ้อ เริ่มง่วงแล้วสิ งีบสักหน่อยดีกว่า ไม่ต้องเตือนฉันหรอก ถึงเวลาที่ต้องทำงานฉันจะตื่นอัตโนมัติเอง
สวัสดีตอนเย็น...
สวัสดีตอนเย็นนะ กินข้าวเย็นรึยัง? กินอะไรมาเหรอ? เอ่อ... ฉันแค่ถามส่ง ๆ น่ะ ไม่ต้องใส่ใจหรอก
ราตรีสวัสดิ์...
ดื่มนมแล้วก็นอนซะนะ หืม? เธอบอกว่าเธอไม่ใช่เด็กน้อยงั้นเหรอ? หึหึ... งั้นก็วางไว้ตรงนี้แหละ ดื่มไม่ดื่มก็แล้วแต่เธอละกัน ปกติฉันมักจะนอนหลังเที่ยงคืนน่ะ ถ้าเธอเป็นพวกชอบนอนละเมอพูดล่ะก็ ฉันไม่รับประกันนะว่าจะไม่จดบันทึกมันไว้น่ะ
เกี่ยวกับตัวของ Yelan เอง - หน้าที่
Qixing รู้สถานการณ์ทุกอย่างใน Liyue เป็นอย่างดี แต่มักจะมีข้อมูลบางอย่างที่ต้องเก็บรวบรวมด้วยวิธีการพิเศษอยู่เสมอ ฉันเป็นผู้เชี่ยวชาญในด้านนี้ เพราะงั้นโดยพื้นฐานแล้วงานแบบนี้ก็ถือเป็นความรับผิดชอบของฉันทั้งหมด
เกี่ยวกับตัวของ Yelan เอง - ข่าวลือ
มีคนบอกว่าเจ้าของโรงน้ำชา Yanshang คนปัจจุบันเป็นนักธุรกิจอายุน้อยคนหนึ่งที่ร่ำรวยในชั่วข้ามคืน บางคนบอกว่าฝ่ายกิจการทั่วไปมีพนักงานอาวุโสคนหนึ่งที่เจ็บป่วยออด ๆ แอด ๆ อาศัยอยู่อย่างสันโดษตรงนอกเมือง บ้างก็บอกว่าอย่าเข้าใกล้พื้นที่ลึกลับนั่น เพราะจะถูกวิญญาณสีฟ้าสิงเอาได้... แน่นอนว่าคนธรรมดาส่วนใหญ่ไม่เคยได้ยินชื่อของ "Yelan" มาก่อนหรอก เพราะงั้นข่าวลือพวกนี้ก็ถือซะว่าเป็นเรื่องตลกขบขันก็แล้วกัน
เกี่ยวกับเรา - ความสัมพันธ์
หืม? สีหน้าแบบนี้หมายความว่าไงเหรอ? อยู่กับฉันไม่ต้องระแวงขนาดนั้นหรอก ฉันน่ะไม่คิดทำร้ายคนที่ตัวเองยอมรับหรอกน่า
เกี่ยวกับเรา - หลอกลวง
อย่าคาดหวังกับ "คำพูดจากใจ" ของคนอื่นนักเลย เพราะพวกคนขี้ประจบจะพูดแค่ในสิ่งที่เธออยากฟังเท่านั้น และอย่าสบตากับคนอื่นโดยง่าย เพราะดวงตาเป็นการหลอกล่ออารมณ์ที่ง่ายที่สุด ยังไงพวกเราก็เป็นเพื่อนกัน ถ้าเธอโดนหลอก ฉันก็คงรู้สึกเหมือนถูกเอาเปรียบเหมือนกัน
เกี่ยวกับ "วิชั่น"...
พื้นที่ที่มีข้อมูลสำคัญอยู่นั้น มักจะซ่อนเร้นเจตนาอันร้ายแรงไว้เสมอ ไม่ว่าจะมีลูกน้องที่พึ่งพาได้มากแค่ไหน ก็ไม่สามารถกำจัดความเสี่ยงทั้งหมดไปได้ อำนาจที่สามารถแก้ไขสถานการณ์ได้ต่างหากจึงจะเป็นกุญแจสำคัญ ฉันยังถือว่าโชคดีที่อย่างน้อยสองสามวันหลังจากเข้าใจเรื่องนี้ ฉันก็ได้รับวิชั่นมา ไม่อย่างนั้น คนที่ยืนคุยกับเธอในตอนนี้... ก็คงเป็นวิญญาณสภาพดูไม่ได้แล้วล่ะ
ต้องการจะแชร์อะไร - กันเสียงรบกวน
หลังจากขัด Loach Pearl อย่างดีแล้ว สามารถใช้มันเป็นที่อุดหูได้ ซึ่งมีประสิทธิภาพการป้องกันเสียงดีมาก ต่อให้มีคนมากรีดร้องข้างหูก็จะไม่รบกวนฝันอันแสนหวานของเธอเลย หวังว่าในอนาคตเธอจะไม่ต้องใช้ของสิ่งนี้นะ
ต้องการจะแชร์อะไร - กำไลอาคมพิศวง
กำไลที่ใส่ในมือขวา? ถึงบอกเธอไปก็ไม่เป็นไรหรอก... ในนี้มีอาคมของตระกูลฉันอยู่น่ะ มันสามารถส่งข้อมูลง่าย ๆ ได้ สำหรับความหมายที่แฝงในข้อมูลนั้นถูกซ่อนอยู่ภายในแสงสีฟ้านี้ มีเพียงฉันเท่านั้นที่เข้าใจได้
ต้องการจะแชร์อะไร - ติดตามเป้าหมาย
เวลาติดตามเป้าหมาย ฉันมักจะเลือกที่จะสร้างความกดดันทางจิตวิทยาให้อีกฝ่าย ระหว่างที่พยายามจะสลัดฉันทิ้ง พวกเขาจะเข้าสู่ความโกลาหล จะเริ่มย้ายกำลังเสริม เปลี่ยนแผน... จนกระทั่งเผยอดีตอันน่ารังเกียจของตัวเองออกมา ฮึ...
ข้อมูลที่น่าสนใจ...
พวกเธอรู้จัก Weasel Thief มั้ย? สติปัญญาของพวกมันก็ธรรมดา แต่หลังจากได้รับการเลี้ยงดู พวกมันก็สามารถขโมยของซ้ำแล้วซ้ำเล่าได้อย่างชำนาญ ถึงขั้นสะเดาะกุญแจได้ด้วยซ้ำ ช่างเป็นตัวอย่างที่ดีจริง ๆ เลย ตราบใดที่วิธีการถูกต้อง แม้แต่สัตว์ก็สามารถใช้เป็นหมากได้ แล้วทำไมพวกปากหวานก้นเปรี้ยวจะไม่เป็นแบบนี้ล่ะ?
เกี่ยวกับ Ningguang - ความสัมพันธ์
ฉันรู้จัก Ningguang ตั้งนานแล้วล่ะ ตอนนั้นเธอยังไม่ได้เป็น Qixing ด้วยซ้ำ พวกเราทำงานด้วยกันอยู่สักพักหนึ่ง ที่เธอเป็น Qixing ได้เร็ว บางทีก็อาจจะมาจากความพยายามของฉันด้วย ฮึ ใครจะไปรู้ล่ะ? อย่างไรก็ตาม งานในตอนนี้เธอก็เป็นคนแนะนำให้ฉันนั่นแหละ มันเป็นงานที่ดีมากและเหมาะกับฉันมากจริง ๆ
เกี่ยวกับ Ningguang - คาดหวัง
Ningguang เป็นหุ้นส่วนที่ดีมากคนหนึ่ง แต่เวลาฉันเดินเหินอยู่ด้านนอกต้องพึงระวังถึงสถานะของตัวเองไว้หน่อย คงหลีกเลี่ยงไม่ได้ที่พนักงานของฝ่ายกิจการทั่วไปต้องเรียกเหล่า Qixing ว่า "ท่าน" เวลาพบเจอ
เกี่ยวกับ Ganyu...
เลขาคนนั้นน่ะ... ฉันไม่มีทางทำงานโดยไม่หยุดไม่หย่อนเหมือนเธอได้แน่ ยิ่งกว่านั้นประสิทธิภาพของเธอก็ไร้ที่ติไม่แพ้กัน สายเลือดลูกครึ่งเซียนคงช่วยให้เธอสะดวกสบายขึ้นเยอะสินะ ไม่ต้องหลับต้องนอนเธอก็มีแรงได้
เกี่ยวกับ Keqing...
ฉันไม่ค่อยชอบคนที่มีตารางงานแน่นเอี๊ยดสักเท่าไหร่ พวกเขาไม่เหลือพื้นที่ให้ตัวเองได้ปรับตัวเลย ถ้าเกิดเจอเรื่องไม่คาดคิดขึ้นมา คงจะยุ่งจนขยับตัวไม่ได้แน่ ๆ แต่ "Yuheng" กลับไม่ใช่แบบนั้น เธอมักจะทำเรื่องต่าง ๆ อย่างเป็นระเบียบเสมอ ทุกครั้งที่ได้ทำงานกับเธอ ทำให้ฉันมีความสุขมากจริง ๆ
เกี่ยวกับ Yanfei...
Yanfei เหรอ ฉันชอบเธอไม่เบาเลยล่ะ ไม่ต้องพูดถึงในเรื่องที่คบค้ากันมาตั้งแต่สมัยก่อน ในฐานะที่ปรึกษาด้านกฎหมายที่มีชื่อเสียง เธอเป็นศูนย์รวมของปัญญาชนมากมายในท่าเรือ Liyue ทุกครั้งที่ช่วยเธอจัดการปัญหา ฉันมักจะได้เบาะแสที่มีค่าเสมอ แต่ดูเหมือนเธอจะให้เกียรติฉันมากเกินไปหน่อยน่ะ
เกี่ยวกับ Xiao...
คนเฒ่าคนแก่เคยกล่าวไว้ว่าควรแสดงความเคารพยำเกรงต่อ "ยักษาผู้พิทักษ์" อย่างสูงสุด ว่ากันว่าตอนที่บรรพบุรุษผู้มีสติเลอะเลือนของฉันเดินทางผ่าน Wangshu Inn เขากลับสงบลงอย่างหาได้ยาก คงเป็นเพราะได้รับการปลอบประโลมจากอำนาจขจัดปัดเป่าความชั่วร้ายของเขาท่านนั้นสินะ หากสักวันหนึ่ง ฉันโชคดีพอที่จะได้ต่อสู้เคียงข้าง "ผู้กำราบอสูร" ฉันก็คงให้ความสำคัญกับภารกิจเท่านั้นอยู่ดี ไม่มีทางปล่อยให้ตัวเองพะวงไปกับตัวตนของอีกฝ่ายเด็ดขาด
เกี่ยวกับ Xiangling...
Xiangling น่ะเหรอ เชฟตัวน้อยผู้น่ารัก มาตรฐานการเลือกวัตถุดิบไม่ด้อยไปกว่า Liuli Pavilion กับ Xinyue Kiosk เลย บางทีฉันก็ไปหาเธอเพื่อจะซื้อ Jueyun Chili แห้ง แต่เธอดูจะไม่ค่อยเข้าใจวิธีกินเผ็ดของฉัน ฉันเองก็ไม่ได้อยากจะอธิบายให้เธอฟัง มันเป็นประเพณีของครอบครัวน่ะ
เกี่ยวกับ Xingqiu...
แน่นอน ฉันจำเขาได้ นายน้อยแห่งสมาคมการค้า Feiyun ฉันไปมาหาสู่ครอบครัวเขาบ่อย ๆ บางทีในอนาคต เขาอาจจะกลายเป็นคนที่มีความสามารถมองสถานการณ์ได้รอบด้าน?
เกี่ยวกับ Tartaglia
ผู้บริหารของ Fatui คนนั้นเหรอ? เขานำเรื่องดี ๆ มาให้ฉันโดยที่เขาเองก็ไม่รู้ตัวเลยล่ะ เดิมทีฉันวางแผนไว้ว่าจะตรวจสอบเบื้องหลังของเจ้าของ "โรงน้ำชา Yanshang" คนก่อนอย่างละเอียด แต่ผู้บริหารคนนั้นกลับลงมือเร็วกว่า เขามาถึงหน้าประตูแล้วเรียกทวงหนี้ แถมยังเปิดเผยบัญชีปลอมของเจ้าของร้านคนก่อนอีก เลยทำให้ฝ่ายนั้นถูกตัดสินว่ามีความผิด และถูกคุมขังไป เพราะเหตุนั้น ฉันเลยรับช่วงต่อโรงน้ำชา Yanshang มาอย่างราบรื่น เป็นฐานที่มั่นที่ไม่เลวเชียวละ
อยากรู้เกี่ยวกับ Yelan - 1
ฉันยินดีเดิมพันกับเธอเพราะสถานะพิเศษของเธอนะ เธอน่าจะสามารถหาเบาะแสมากมายเกี่ยวกับ "ความจริง" ให้ฉันได้ เอาล่ะ วันนี้เธอนำข่าวอะไรมาบ้าง?
อยากรู้เกี่ยวกับ Yelan - 2
การแลกเปลี่ยนข้อมูลเป็นเรื่องของความเท่าเทียมกัน เล่าเรื่องราวในอดีตของฉันให้เธอฟังสักหน่อยก็คงไม่เป็นไร ต้องขอบคุณตระกูลที่ทำให้ฉันได้เรียนรู้ทักษะบางอย่างจากหน่วยสอดแนมของกองทหาร Millelith และได้เข้าสู่วงการนี้ตั้งแต่เนิ่น ๆ แม้ว่ากระบวนการรวบรวมข่าวกรองจะถูกขัดขวางในหลาย ๆ ด้าน แต่ตราบใดที่ฉันยังไม่ตาย ผู้ชนะคนสุดท้ายก็คือฉันเสมอ...
อยากรู้เกี่ยวกับ Yelan - 3
เงื่อนงำเชื่อมโยงต่อกันเป็นทอด การสืบสาวเรื่องราวตามเงื่อนงำและไปถึงต้นตอของเรื่องทั้งหมด ถึงจะถือเป็นความสำเร็จ ด้วยเหตุนี้ ฉันจึงจำเป็นที่จะต้องกระจายหูและตาของฉันไปทุกสาขาอาชีพ ในขั้นตอนนี้ ย่อมหลีกเลี่ยงไม่ได้ที่จะเล่นบทบาทต่าง ๆ บางคนก็เรียกฉันว่าเป็น "คนพันหน้า" และฉันก็รับไว้โดยถือว่านั่นเป็นคำชม
อยากรู้เกี่ยวกับ Yelan - 4
มีคนเตือนฉันว่าการสืบหาเหตุการณ์ในอดีตบางอย่าง อาจจะทำให้ถึงแก่ชีวิตได้ เฮอะ ฉันไม่อยากหยุดกลางคันหรอกนะ อย่าว่าแต่หยุดเพราะคำพูดคนอื่น ต่อให้เปลี่ยนความจริงไม่ได้ แต่ความจริงก็ต้องกระจ่าง แล้วเธอล่ะ? เป็นเธอจะเลือกทางไหน?
อยากรู้เกี่ยวกับ Yelan - 5
จะว่าไป คนแบบไหนกันที่เธออยากให้อยู่เคียงข้าง? คนที่ร่วมงานกันธรรมดา? คู่แข่งที่ประชันกันมาตลอด? หนึ่งในคนรู้จักทั่วไป... หรือ... คู่หูคนสำคัญ? ขึ้นอยู่กับความคาดหวัง และทัศนคติของเธอแล้ว ฉันสามารถ "เล่น" หรือ "เป็น" อะไรก็ได้
งานอดิเรกของ Yelan...
ในเวลาว่าง ฉันจะจัดการตารางชีวิตด้วยการสุ่ม วิธีการนั้นง่ายมาก: ทำรายการและทอยลูกเต๋าเพื่อตัดสินใจว่าจะทำอะไรต่อไป งานอดิเรกประเภทนี้สามารถนำมาซึ่งความสนุกที่คาดไม่ถึงเลยล่ะ ทั้งยังช่วยให้ฉันสามารถขยายมุมมองความคิด ซึ่งเป็นประโยชน์มากสำหรับงานของฉัน
เรื่องกลุ้มใจของ Yelan...
เมื่อเทียบกับนักสู้บางคนแล้ว พละกำลังทางกายของฉันถือว่าไม่ดีนัก นี่เป็นสิ่งที่สืบทอดกันมาตามพันธุกรรมของตระกูลล่ะนะ ก่อนต้องไปจัดการงานบางอย่างที่ไม่สามารถรอช้าได้ ฉันจะปรับเวลาพักผ่อนเพื่อสะสมแรง และพยายามทำงานให้เสร็จในรวดเดียว ส่วนเวลานอกเหนือจากนั้น ฉันก็จะพยายามรักษาจังหวะสบาย ๆ เอาไว้ ดังนั้น ฉันคงต้องขอปฏิเสธงานที่ต้องใช้แรงล่ะนะ
อาหารที่ชอบ...
บด Jueyun Chili ตากแห้ง กับเกสรของ Violetgrass ให้เป็นผงละเอียด แล้วนำไปผสมให้เข้ากันกับชาขาว Yunlai กาน้ำชาที่เดือดปุด ๆ ส่งกลิ่นหอมเข้มข้นไปทั่ว กลิ่นของมันจะต้องทำให้คุณมัวเมาได้แน่นอน ถ้าเทียบกับกาแฟ และเหล้าแล้ว ฉันชอบเครื่องดื่มประเภทที่มีรสชาติหลงเหลือในลำคอมากกว่า
อาหารที่เกลียด...
สำหรับของหวาน ฉันคงต้องระวังไว้สักหน่อย เพราะความพึงพอใจอย่างแรงกล้าแบบนั้น... จะทำให้ความมุ่งมั่นของเราอ่อนแอลง และขาดความระมัดระวังในที่สุด แค่กินไปเพียงสองสามครั้งก็อาจทำให้ติดใจได้ คนที่กินของหวานมาเป็นเวลานาน อาจจะกลายเป็นคนเฉื่อยชาโดยไม่รู้ตัวก็ได้
ได้รับของขวัญ - 1
อืม ฝีมือไม่เลว เกือบจะโดนเธอซื้อสำเร็จแล้วนะเนี่ย
ได้รับของขวัญ - 2
พอชินกับรสเผ็ดแล้ว ก็รู้สึกว่าอาหารรสชาติอื่นมันจืดชืดไปเลย ช่วยไม่ได้ล่ะนะ
ได้รับของขวัญ - 3
งั้นเรามาทอยลูกเต๋าเอามั้ยล่ะ? ถ้าแต้มน้อยกว่าฉันละก็... เธอต้องเป็นคนกินนะ?
วันเกิด...
ในวันแบบนี้ ถ้าฉันยังบอกเธอว่า "ถ้าหละหลวมเลินเล่อเพื่อฉลอง จะถูกคนฉวยโอกาสลอบทำร้าย" ก็คงจะดูไม่รู้เรื่องรู้ราวไปซักหน่อย เอาเป็นว่า วันนี้เธอผ่อนคลายได้เต็มที่เลยนะ มานั่งเล่นที่ "โรงน้ำชา Yanshang" แล้วชิมขนมที่ฉันทำให้เธอเป็นพิเศษเป็นไง? แน่นอนว่า ขนมน่ะไม่หวานหรอกนะ แต่มันเผ็ดนิด ๆ น่ะ
ความรู้สึกที่ได้เลื่อนขั้น - บทนำ
ในการทำงานของฉัน เทคนิคการต่อสู้เป็นสิ่งที่ขาดไม่ได้
ความรู้สึกที่ได้เลื่อนขั้น - ชี้แจง
ต้องลงมืออย่างรวดเร็ว แม่นยำ และโหดเหี้ยมเท่านั้น จึงจะสามารถเปิดเผยคำโกหกและกำจัดสิ่งที่ขัดขวางอยู่ระหว่างทางได้
ความรู้สึกที่ได้เลื่อนขั้น - มุมมองอื่น ๆ
สืบแสวงหา "ความจริง" ฟังดูเหมือนง่ายนะ แต่ที่จริงแล้วต้องใช้ความอุตสาหะในการติดตามเงื่อนงำเป็นเวลานาน และยังต้องมีพลังที่จะติดตามลึกเข้าไปในอันตรายได้ด้วย
ความรู้สึกที่ได้เลื่อนขั้น - บทสรุป
ฉันเห็นเธอเป็นสายข่าวที่สำคัญที่สุดมาตั้งนานแล้วล่ะ เป็นธรรมดาที่จะต้องเตรียมตัวให้พร้อมรอบด้าน เพื่อเผชิญกับความเสี่ยงในคำตอบสุดท้ายที่เธอนำมาให้ฉัน ไปกัน พวกเราไปจัดการมันกันเถอะ!
สกิลธาตุ - 1
เก็บให้เรียบ
สกิลธาตุ - 2
จับได้ซะที
สกิลธาตุ - 3
ห้ามโอดครวญ
ท่าไม้ตาย - 1
สุดท้ายแล้ว~ เก็บให้ราบ!
ท่าไม้ตาย - 2
เส้นไหม ทอประสาน
ท่าไม้ตาย - 3
ทอยออกมาได้เท่าไหร่กันนะ?
เริ่มวิ่ง - 1
อย่าใจร้อนไป
เปิดหีบสมบัติ - 1
มีช่องทางหาเงินแล้วล่ะ
เปิดหีบสมบัติ - 2
หีบสมบัติ ก็ล่องูออกจากรูได้เหมือนกัน
เปิดหีบสมบัติ - 3
ข้าวของกระจัดกระจาย เบาะแสไร้ซุ่มเสียง
ค่าพลังชีวิตต่ำ - 1
ชักจะไม่สนุกแล้วแฮะ
ค่าพลังชีวิตต่ำ - 2
จะจัดการแบบละเลยไม่ได้แล้วล่ะ...
ค่าพลังชีวิตต่ำ - 3
มีตัวแปรใหม่อีกแล้วสินะ...
ค่าพลังชีวิตของเพื่อนต่ำ - 1
พอแล้วล่ะ เธอถอยไปก่อน
ค่าพลังชีวิตของเพื่อนต่ำ - 2
ถึงช่วงรุกฆาตแล้ว ให้ฉันจัดการเอง
หมดสติ - 1
คำนวณขั้นไหน... พลาดไปละเนี่ย
หมดสติ - 2
ความผิดพลาดแบบนี้... ไม่สมเหตุสมผลเอาซะเลย...
หมดสติ - 3
ความจริง... ยังไม่ถูกเปิดเผย...
รับการโจมตีปกติ - 1
กล้าจริง ๆ เลยนะ
โดนโจมตีอย่างหนัก - 1
ไม่นะ...
เข้าร่วมทีม - 1
มัดตัวเป้าหมายได้แล้วเหรอ?
เข้าร่วมทีม - 2
ไปรวบตัวกันเถอะ
เข้าร่วมทีม - 3
ไปสอบถามข่าวใหม่ ๆ กันเถอะ
