ข้อมูลตัวละคร
Fischl คือ "เจ้าหญิงแห่งการลงทัณฑ์" ผู้มาจากต่างโลก "ดินแดนแห่งราตรีบริสุทธิ์ Immernachtreich"  เธอร่วมทางไปกับสัตว์พันธสัญญาที่เป็นเรเวนพูดได้นามว่า "Oz" "เฝ้าดูสาเหตุและผลกระทบของการถักทอของด้ายแห่งโชคชะตา"  ด้วยเหตุผลบางอย่างที่เธอไม่สามารถบอกได้และ Oz ก็ไม่ต้องการที่จะพูดถึง... ในตอนนี้ Fischl จึงได้เป็นพนักงานสืบสวนและทำงานให้แก่กิลด์นักผจญภัย
เรื่องราวของตัวละคร 1
ในฐานะพนักงานสืบสวนและ นักผจญภัยแล้ว ข้อได้เปรียบอันแสนวิเศษของ Fischl ก็คือ Oz  "คุณหนู อย่าส่งฉันไปสอดแนมเจ้า Stormterror นั่นอีกเลยนะ ด้วยขนาดตัวของฉันนี่ ฉันเกรงว่าแค่จะเอาไปอุดฟันเจ้านั่นยังไม่พอเลย"  "หึหึ เจ้าผู้ซึ่งโชคดีได้เป็นผู้ทำสัญญากับเจ้าหญิงแห่งการลงทัณฑ์นั้น มันก็เป็นเรื่องธรรมดาที่เจ้าจะมอบ ทุกอย่างให้แก่ฉันรวมทั้งการ มองเห็นและชีวิตไม่ใช่รึ?"  เธอผู้สามารถมองเห็นทุกสิ่งที่ Oz มองเห็น เพียงแค่ต้องการก็สามารถแฝงตัวอยู่ท่ามกลางหมู่เรเวน กางปีกโบยบินอยู่บนท้องฟ้าและ มองดูโลกเบื้องล่าง  ไม่ว่าจะเป็นระบบนิเวศของภูเขา Stormbearer Mountain หรือความวุ่นวายของ Wolvendom ล้วนสามารถมองเห็นได้อย่าง ชัดเจนผ่านดวงตาเรเวนของ Oz  ด้วยความสามารถพิเศษนี้บวกกับ ความพยายามและบุคลิกภาพอัน ยอดเยี่ยมทำให้ Fischl กลายเป็นดาวรุ่งดวงใหม่แห่ง หน่วยสืบสวนของกิลด์นักผจญภัย และได้รับการยอมรับจากทุกคน  การเข้าร่วมกิลด์นักผจญภัยตั้งแต่อายุสิบสี่นั้น ว่ากันว่านั่นเป็นการแนะนำจาก พ่อของ Fischl  อย่างไรก็ตามในเมื่อ Fischl เป็นเจ้าหญิงแห่งการลงทัณฑ์ ถ้าอย่างนั้นพ่อแม่ของเธอไม่กลาย เป็นราชาและราชินีแห่ง การลงทัณฑ์อย่างงั้นเหรอ...
เรื่องราวของตัวละคร 2
ว่ากันว่าในหมู่นักผจญภัยนั้นมีหนังสือ "พจนานุกรมของ Fischl" หมุนเวียนกันอยู่  เป็นหนังสือที่แปลกประหลาดซึ่ง สามารถแปลคำพูดของ Fischl เป็นคำง่าย ๆ  ยกตัวอย่างเช่น "ฉันได้ยินเสียงลมสะท้อนที่ผ่านมา ในเหวแห่งเวลา เป่าผ่านหอคอยสุเหร่าที่ถูกลืมในกระแสเชี่ยวของสาเหตุและผลกระทบ" ซึ่งนั่นหมายความว่า "Stormterror's Lair";  "บริกรของบาปผู้มีชื่อเสียงเอ๋ย ตามที่เธอต้องการ เตรียมรับภูมิปัญญาอันชาญฉลาดของจักรพรรดินีผู้นี้ซะเถอะ" ความหมายก็คือ "เดี๋ยวขอฉันตรวจสอบดูหน่อย แล้วจะรีบรายงานผลให้ฟังนะ";  "จงเฉลิมฉลองเสียเถอะ! ผู้ติดตามที่มีความกระตือรือร้น ในฐานะปุโรหิตของจักรพรรดินีเอ๋ย โปรดเข้าสู่สนามรบด้วยหัวใจของ เสือซะเถอะ" นั่นหมายความว่าเธอได้เตรียมการ สอบสวนเบื้องต้นแล้ว  และ "ทุกสิ่งถูกบันทึกไว้ในหนังสือ พยากรณ์มืด" หมายความว่าเธอได้เขียนบันทึก ของนักผจญภัยด้วยคำพูดของเธอ เองตามรายงานของนักผจญภัย แล้ว...  ....แต่ว่าความจริงแล้ว "พจนานุกรมของ Fischl" นั้นไม่ได้เป็นม้วนหนังสือแต่ อย่างใด  เหล่าผู้คนที่คุ้นเคยกับเธอจะฟังเธอ อย่างตั้งใจในทุก ๆ ประโยคและทำความเข้าใจคำพูดทั้งหมด นั่นคือสิ่งที่แสดงถึงการเคารพและยอมรับในตัวเธอ  "หึ พวกเธอสามารถเข้าใจได้จริง ๆ ด้วย สมแล้วที่เป็นผู้คนที่ต้องชะตากับฉัน"  หากสามารถพูดตามเธอได้สักสองสามคำพร้อมกับคำพูดของเธอ เธอก็จะเขินอายและชื่นชม ความสามารถในการเรียนรู้ภาษา ของคุณอย่างมีความสุข:  "จักรพรรดินีนั้นไม่เคยสรรเสริญ... เอาล่ะอยู่คุยกับฉันอีกสักหน่อยสิ คิกคิก... อย่าเข้าใจฉันผิด นี่คือสิ่งที่จะกลายเป็นเสาหลักและไม้ฟืนของโลกใหม่..."
เรื่องราวของตัวละคร 3
ความสัมพันธ์ของ Oz และเจ้าหญิง Fischl นั้นไม่เพียงแต่เป็นเพื่อนที่ดีต่อกัน หรือเจ้านายกับลูกน้องเท่านั้น แต่มันยังเป็นเรื่องของโชคชะตาที่ ทั้งสองคนมีร่วมกันอีกด้วย  การพบกันครั้งแรกของพวกเขานั้นเกิดขึ้นใน "Fischl เจ้าหญิงแห่งความมืด-I: บทสรุปแห่งวันโลกาวินาศ"  เมื่อเจ้าหญิงผู้โดดเดี่ยวเดินทางมาถึงดินแดนแห่ง ความมืดอัน เป็นนิรันดร์ เหล่าราชวงศ์ของอาณาจักรแห่งความมืดผู้ซึ่งต่อต้านชะตากรรมได้ เลือกที่จะปฏิเสธความสิ้นหวังที่ ไม่อาจต้านทานได้  การปฏิเสธของพวกเขานั้นคือการ ปฏิเสธโดยสมบูรณ์ ซึ่งพวกเขาไม่เพียงแต่ปฏิเสธต่อ ความสูงส่งของ Fischl และภารกิจในฐานะของเจ้าหญิง แห่งดินแดนแห่งราตรีบริสุทธิ์, ปฏิเสธหน้าที่การเฝ้าดูอาณาจักร ของตนที่พึงกระทำและปฏิเสธสาย เลือดตลอด 13,000 ปี ของตระกูลสาขาของราชวงศ์เพียงเท่านั้น แต่พวกเขายังปฏิเสธการสงวนรักษาตนเองในฐานะมนุษย์อันสูงส่ง และเสื่อมโทรมกลายเป็นฝูงสัตว์ที่ โง่เขลาและโหดเหี้ยมอีกด้วย  ท่ามกลางพระราชวังของ อาณาจักรแห่งความมืด ท่ามกลางเขี้ยวเล็บของเหล่า สัตว์ร้าย เจ้าหญิงหลั่งสายเลือดอันบริสุทธิ์ ราวกับไข่มุกของเธอลงบน ตราสัญลักษณ์โบราณ  ระหว่างช่วงเวลาวิกฤตนั้น ปีกสีดำขนาดมหึมาราวกับม่านใน ยามค่ำคืนก็ได้ลงมาทำลายความสิ้น หวังจนหมดสิ้นและปกป้อง เจ้าหญิงผู้ซึ่งได้รับบาดเจ็บ  ด้วยกลิ่นเลือดอันสูงส่งของเธอ ในที่สุดราชาแห่งเรเวน Ozvaldo Hrafnavins ก็ตามรอยมาหาเจ้าหญิงจนเจอและถวายความภักดีอันเป็นนิรันดร์...
เรื่องราวของตัวละคร 4
มีเรื่องราวว่าอย่างนี้ กาลครั้งหนึ่งเมื่อนานแสนนานมา แล้วในสถานที่ที่ไกลโพ้นออกไป มีเด็กสาวที่ตัวเล็กมาก ๆ อยู่คนหนึ่ง  พ่อแม่ของหญิงสาวกำลังยุ่งกับ การผจญภัย เธอเติบโตขึ้นมาในห้องสมุดและ สำรวจจักรวาลนับพันผ่านหน้า หนังสือ  เธอกลายเป็นผู้นำแห่งดินแดน แห่งราตรีบริสุทธิ์ จักรพรรดินีผู้เรียกสายฟ้า Thundering Retribution ให้ฟาดลงมาและกลายเป็นเพื่อน ร่วมชะตากรรมกับเรเวนสีดำขลับ...  ......  "██ วันนี้หนูอ่านหนังสืออะไรเหรอจ๊ะ?" พ่อแม่ที่นาน ๆ จะกลับมาทีถามเธอว่าอย่างนี้  จากนั้นเธอจึงเล่าให้พวกเขาฟังถึงตอนที่เธอชอบตอนหนึ่งในหนังสือ นิยาย:  "...ดังนั้นเขาจึงบอกว่า: Fischl von Luftschloss Narfidort ลูกคือ Prinzessin der Verurteilung คือลูกสาวที่แสนจะน่าภาคภูมิใจของพ่อนะ ไม่ว่ายังไงก็จงอย่าได้ละทิ้ง ความสูงส่งและความฝันซะล่ะ"  "โอ้วว เป็นเรื่องราวที่ดีนี่นา ในเมื่อหนูชอบขนาดนั้น งั้นพวกเราเรียกหนูว่า "Fischl" ละกันนะ" คุณพ่อยิ้มและลูบหัวเธอไปพลาง  "Fischl เอ๋ย เธอก็คือจักรพรรดินีที่ยอดเยี่ยม คือลูกสาวที่สร้างความภาคภูมิให้แก่ฉัน ไม่ว่ายังไงก็จงอย่าได้ละทิ้ง ความสูงส่งและความฝันซะล่ะ"  คำพูดที่เต็มไปด้วยความอ่อนโยน เมตตาและชมเชยจุดแสงสว่างขึ้น ในหัวใจของเธอ  แต่ช่วงเวลาอันแสนอบอุ่นที่อยู่กับ พ่อแม่ที่ยุ่งตลอดเวลาก็มักจะสั้น อย่างนี้  เพราะนิยายที่มอมเมาและความเพ้อฝันจึงทำให้เธอมักจะเข้ากับสิ่งต่าง ๆ รอบตัวไม่ได้ ซึ่งทุกครั้งที่เธอรู้สึกโดดเดี่ยวก็จะ บอกกับตัวเองว่า:  "ฉันคือ Fischl เป็นจักรพรรดินีที่ยอดเยี่ยม นี่คือสิ่งที่แม้แต่พ่อแม่ก็ยังยอมรับ..."  "ไม่ว่ายังไงก็จงอย่าได้ละทิ้งความ สูงส่งและความฝันซะล่ะ... เพราะว่าสิ่งเหล่านี้ก็คือบททดสอบ ของจักรพรรดินี"
เรื่องราวของตัวละคร 5
ก็เหมือนกับจักรวาลของ "Fischl เจ้าหญิงแห่งความมืด" ในที่สุดก็จะหายไปเนื่องจากการ เพิ่มขึ้นของเอนโทรปี  เด็กสาวที่มัวเมาในเรื่องเพ้อฝันเองก็หลีกเลี่ยงไม่ได้ที่จะเติบโต ขึ้นมาบ้าง  ในวันเกิดปีที่สิบสี่ของเธอ เหล่าเด็ก ๆ ที่ไม่ต้องการที่จะทำความเข้าใจเธอก็เยาะเย้ยเธออีกครั้ง  "เป็นเพียงจักรพรรดินีผู้สูงศักดิ์ก็ คงหลีกเลี่ยงได้ยากที่จะต้องพบกับ ความปราชัยเล็ก ๆ น้อย ๆ ล่ะนะ พ่อแม่ต้องเข้าใจแน่นอน" เธอคิดในใจอย่างนั้น  ในฐานะจักรพรรดินีแล้ว ไม่ว่ายังไงก็จะละทิ้งความสูงส่งและความฝันไม่ได้  เมื่อเธอกลับไปหาพ่อแม่ของเธอและหวังว่าจะได้รับคำปลอบใจ สิ่งที่ต้อนรับเธอกลับเป็นคำพูดที่ อ่อนโยนและเหน็ดเหนื่อย:  "อาา ██ ลูกเองก็สิบสี่ขวบแล้วนะ ควรจะเดินออกมาจากความเพ้อฝันของเด็กพวกนั้นได้แล้วนะ..."  เสียงที่คุ้นเคยเป็นเหมือนดาบสีแดงที่แทงเข้ากลางหน้าอกของเด็กสาว  ในเวลาเที่ยงคืนของวันนั้น เธอซ่อนตัวอยู่ในห้องสมุดที่แสนจะคุ้นเคยดี เด็กหญิงรู้สึกแปลก ๆ และได้ยินเสียงกระพือของปีกที่ไม่ ควรเป็นสิ่งที่มาจากโลกนี้  เธอจ้องมองไปที่เรเวนที่ดำมืดซึ่งไม่ได้เป็นสิ่งที่มาจากโลกนี้ผ่านดวงตาที่ร่ำไห้ของเธอ  และเรื่องราวหลังจากนั้นก็กลายเป็นคนละเรื่องไปเลย...  Fischl นั้นไม่ชอบเรื่องราวนี้ ทุกครั้งที่คิดถึงเรื่องนี้ขึ้นมาเธอจะรู้สึกเจ็บปวดจนหายใจไม่ออก และอ้างว้าง  บางทีสักวันคงจะมีใครเขียน เรื่องราวเหล่านี้ล่ะนะ แต่นั่นเป็นเพียงเรื่องราวของ██ ไม่มีอะไรเกี่ยวข้องกับ Fischl  จักรพรรดินีมีชื่อเพียงชื่อเดียวซึ่ง นั่นก็คือ Fischl  ตรรกะที่รัดกุมและสมบูรณ์ ตราบใดที่มันยังถูกจดจำไว้ในหัวใจและบวกเข้ากับความสูงส่งของ จักรพรรดินีอีกนิดหน่อย กับแค่ความคิดเล็กน้อยของคนอื่น ๆ นั้นไม่สามารถทำอะไรเธอได้  ยิ่งกว่านั้นจักรพรรดินี Fischl ในทุกวันนี้นั้นไม่เพียงแต่มี Oz เท่านั้น แต่ยังได้พบกับนักเดินทางที่มาจากอีกโลกหนึ่งเหมือนกันอีกด้วย...
"Fischl เจ้าหญิงแห่งความมืด: Phantasmagoria"
ตามชุดนิยาย "Fischl เจ้าหญิงแห่งความมืด" ซึ่งเป็นชุดนิยายที่ระลึก  เนื่องด้วยจำนวนตีพิมพ์น้อย จึงกลายเป็นหนังสือที่มีความต้องการทางตลาดแต่ไม่มีสินค้าจำหน่าย  ถึงแม้หนังสือเล่มนี้จะมีการออก แบบที่สวยงามอลังการ แต่โลกทัศน์ของหนังสือนั้นมืดมน เป็นอย่างมาก:  ทุกสิ่งที่สว่างไสวและสวยงาม มักจะถูกทำร้ายและเสียหายเมื่อ ความซับซ้อนและวุ่นวายที่สะสม ไม่หยุดยั้ง แต่ปลายทางของจักรวาลนั้น คืออาณาจักรของจักรพรรดินี ดินแดนแห่งราตรีบริสุทธิ์จุด สิ้นสุดของจินตนาการทั้งปวง  นี่ก็คือโชคชะตาของจักรวาล โชคชะตาของโลกทั้งสิ้น โชคชะตาของมนุษย์ทั้งปวง  แต่สำหรับจักรพรรดินีและเพื่อนที่ ภักดีของเธอ "Oz กาดำผู้ตัดราตรี" โชคชะตาของ Ozvaldo Hrafnavins นั้นก็คือยิง "สัตว์ร้ายแห่งโลก" ที่กลืนกินความฝันให้ร่วงหล่น  และสุดท้าย เมื่อไปยังสถานที่ที่สิ้นสุดทุกสิ่ง อธิษฐานเพื่อวิญญาณที่รวมตัวกัน นำความจำที่สวยงามและคุณธรรม จดจำไว้ในหัวใจ ใช้สายฟ้าศักดิ์สิทธิ์แผดเผาทุกสิ่งที่เลวร้าย  จักรพรรดินีจะทำการเผาดวงใจของตน แสงสว่างที่ไม่ดับไปและจักรวาลจะ เกิดขึ้นใหม่อีกครั้ง  แต่ก่อนที่จะถึงจุดจบเช่นนี้ จักรพรรดินีจะไปยังจักรวาล มากมาย พบเห็นทิวทัศน์ที่แตกต่างนับพัน นับหมื่น  ดังนั้น ถึงแม้จะตกไปยังโลกที่ล้าหลังและ กลายเป็นพนักงานสืบสวนของ กิลด์นักผจญภัย...ก็ถือว่าเป็นไปตาม ที่คาดไว้ เป็นฉากเยี่ยมชมฉากหนึ่ง  และสุดท้ายจักรพรรดินีจะเข้าใจว่า ทุกวินาทีของชีวิต ถึงแม้จะเป็นเรื่องเล็กน้อยที่เกิดขึ้น ก็ควรที่จะเห็นคุณค่า  เพราะ บทเพลง Phantasmagoria ของจักรพรรดินีนั้นประกอบโดยบทเพลงท่อนเล็ก ๆ เข้าด้วยกัน
วิชั่น
ความจริงแล้ว Oz คือ "เพื่อนในจินตนาการ" ของ Fischl หรือเปล่า?  ก็ต้องเริ่มเล่าจากสมบัติราชวงศ์ Edelstein der Dunkelheit... หรือก็คือวิชั่นของ Fischl นั่นเอง  ในตอนที่คำอธิษฐานของเธอได้รับการตอบรับ เรเวน Oz และวิชั่นก็ได้ปรากฏขึ้นมาเบื้องหน้าของเธอพร้อมกัน  และช่วงอาหารกลางคืนของวันนั้น Oz และ พ่อแม่ของ Fischl พูดคุยกันอย่างรื่นเริง:  "พระบิดาและพระมารดาของเจ้าหญิงแห่งการลงทัณฑ์ ต้องขออภัยที่ล้ำเส้น แต่ถั่วบ้านท่านช่างอร่อยเหลือเกิน"  "งั้นก็กินเยอะหน่อยละกัน ██น้อยตั้งแต่อายุ 14 ปี มา นี่เป็นครั้งแรกที่พาเพื่อนกลับมากินข้าวที่บ้านเชียวนะ ช่างหายากเหลือเกิน"  "กำลังพูดอะไรน่ะ! ฉัน...ไม่ต้องการคบหากับคนธรรมดาทั่วไปหรอก!"  ...เรื่องราวก็เป็นอย่างนี้  เมื่อมองดูจากผลลัพธ์ในตอนสุดท้าย พระบิดามารดาของเจ้าหญิงนั้น สามารถเห็น Oz ได้ และยังคิดว่า Oz คือเพื่อนคนแรกของเจ้าหญิงอีกด้วย  ส่วน "นักผจญภัยผู้แบกรับคำสาปของโลก" "ผู้มาเยือนจากต่างโลก" รวมไปถึง "อาหารฉุกเฉินที่คล้ายภูตน้อยแปลกประหลาด"...  การที่พวกเขาได้กลายเป็นเพื่อนใหม่ของเจ้าหญิงนั้น ก็เป็นเรื่องหลังจากนั้นอีกเนิ่นนานมาแล้ว
