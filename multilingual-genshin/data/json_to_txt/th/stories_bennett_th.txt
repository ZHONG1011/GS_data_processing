ข้อมูลตัวละคร
"กลุ่มนักผจญภัยของ Benny" คือเคสพิเศษอย่างหนึ่งของ กิลด์นักผจญภัยแห่ง Mondstadt  โดยทั่วไปแล้ว เงื่อนไขในการจัดตั้ง "กลุ่มผจญภัย" คือจะต้องมีนักผจญภัยอย่างน้อยสาม ถึงสี่คนประจำอยู่ในทีมที่จัดตั้งขึ้น เพื่อสนับสนุนซึ่งกันและกัน และลดอัตราการเกิดอุบัติเหตุ  แต่ "กลุ่มนักผจญภัยของ Benny" ที่มี Bennett เป็นกัปตันนั้น มีเขาเป็นสมาชิกเพียงคนเดียวในทีมเท่านั้น และก็เป็นอย่างนี้มาตั้งนานแล้วด้วย  การสูญเสียสมาชิกทีมให้กับ "ความซวย" ของ Bennett เป็นเหมือนระเบียบปฏิบัติที่ไม่สามารถ หลีกเลี่ยงได้  แต่เหตุผลเหล่านี้ไม่มีทางที่จะทำให้ Bennett ผู้มีใจรักในการผจญภัยต้องรู้สึก โดดเดี่ยวอย่างแน่นอน...  แต่บางครั้งลึก ๆ ในใจอาจจะมีบ้างสักครั้งหรือสองครั้งล่ะนะ...
เรื่องราวของตัวละคร 1
นักผจญภัย Jack นั้นเคยเป็นเหยื่อเบอร์หนึ่งของ "กลุ่มนักผจญภัยของ Benny"  ในช่วงเวลาที่ห่างจากสมบัติ แค่เพียงไม่กี่ก้าวอยู่ ๆ ก็เกิดการปั่นป่วนของพลังธาตุหินที่ร้อยปีจะเกิดซักครั้งขึ้นอย่างรุนแรง แผ่นดินไหวที่รุนแรงสร้างรอยแยกลึกจนมองไม่เห็นเบื้องล่างอยู่ ต่อหน้าทุก ๆ คน  "เห็นอยู่ตรงหน้า แต่ก็เอื้อมไปคว้าไม่ถึง... ช่างเหมือนกันกับความรัก"  แม้ว่าแจ็คจะแค่ฟกช้ำเพียงเล็กน้อยในการระเบิดของหินครั้งนั้น แต่เหตุการณ์นี้ก็ส่งผลกระทบต่อ อาชีพการผจญภัยของเขาเป็น อย่างมาก ซึ่งมันดูเหมือนคนที่สูญเสียความรักไปอย่างนั้นแหละ  ส่วน Royce สมาชิกทีมอีกคนเมื่อได้ยินเสียง "เฮ้" ระหว่างการเดินทางผจญภัยและ สำรวจดันเจี้ยนก็จะเป็นลมหมดสติ ไปกับเสียงดังนั่นซะแล้ว  เรื่องหลังจากนั้นก็คือ Klee ผู้ซึ่งเป็นต้นเหตุของโศกนาฏกรรมถูกสั่งคุมขังเป็นเวลาเจ็ดวัน โทษฐานที่ระเบิดถ้ำที่เหล่านักผจญภัย กำลังสำรวจอยู่ซะราวกับเป็น รูกระต่าย  Heckler ได้รับความทุกข์ทรมานจากอาการ ท้องเสียอย่างรุนแรงเป็นเวลา หนึ่งสัปดาห์นับตั้งแต่เข้าร่วม "กลุ่มนักผจญภัยของ Benny" ซึ่งแม้ว่ามันจะแสดงอาการของโรคอาหารเป็นพิษแต่เขาก็ยังยืนยันว่า มันเกี่ยวกับเรื่องดวงกุดของ Bennett อยู่ดี  "พวกเขาก็ยังกลับมาอยู่นะ แต่ก็มาเพื่อขอลาหยุดน่ะ ฮ่าฮ่า... ยังไงเธออย่าลาออกจากกลุ่มเลยนะขอร้องล่ะ..."  เมื่อต้องเผชิญกับคำขอที่สุดแสนจะจริงใจของ Bennett สิ่งที่ Katheryne ทำได้ก็แค่ถอนหายใจและไม่เปิดเผยความจริงที่ว่าสมาชิกเหล่านั้นได้หนีไปตั้งนานแล้วเท่านั้น
เรื่องราวของตัวละคร 2
มีอยู่ที่หนึ่งซึ่งเป็นสถานที่ที่แสนจะ อันตรายและทำให้คนสิ้นหวัง  มีนักผจญภัยแก่เข้าไปในนั้น  เปลวไฟแผดเผาผิวหนังของเขา เสียงฟ้าผ่าฟ้าร้องก็ดังราวกับจะ ทะลุแก้วหูและลมที่โหมกระหน่ำราว กับจะฉีกกระชากวิญญาณของเขา ให้ขาดได้ง่าย ๆ  ในท้ายสุดของการเดินทางที่ราวกับขุมนรกนั้น สิ่งที่รออยู่ในจุดหมายปลายทาง กลับเป็นเพียง... เด็กทารกคนหนึ่ง  ในตอนแรกนักผจญภัยแก่ผู้นั้นคิด ว่าเขาเป็นคนแรกที่เอาชนะนรก บนดินนี้ได้แต่ไม่ว่ายังไงเขาก็ ไม่สามารถอธิบายถึงสิ่งที่ อยู่ตรงหน้านั้นได้  ในตอนนั้นเองที่ความคิดหนึ่งแล่น เข้ามาในหัวและเขาก็เชื่อว่ามัน เป็นเรื่องจริง  "เด็กทารกคนนี้... ต้องเป็นเด็กที่ถูกโลกนี้ทอดทิ้ง อย่างแน่นอน"  ถึงแม้จะไม่ได้รับอาวุธเวทมนตร์ หรือเครื่องเพชรพลอยทองคำใด ๆ แต่ก็ไม่มีความผิดหวังบนใบหน้า ของชายแก่ผู้นี้เลย ราวกับว่าเด็กน้อยที่อยู่ตรงหน้าผู้นี้ก็คือ "สมบัติ" นั่นเอง  "การผจญภัยครั้งนี้ก็คงจะมี ความหมายของมันแหละนะ" ชายแก่คิดอย่างนั้นพร้อมกับโอบอุ้มเด็กทารกไว้ในอ้อมกอด  แม้ว่าสิ่งที่เขากำลังจะทำนั้นจะตรงกันข้ามกับความประสงค์ของโลกนี้ก็ตาม
เรื่องราวของตัวละคร 3
ก่อนที่ชายชราจะมีเวลาได้บอกเล่า ถึงเรื่องราวการผจญภัยด้วยตนเอง เขาก็เสียชีวิตด้วยอาการบาดเจ็บไปซะก่อนและเหลือเพียงเด็กทารกผู้ ถูกช่วยเอาไว้เพียงเท่านั้น  ก่อนที่จะจากโลกนี้ไปเขาได้เอ่ยคำ พูดหนึ่งออกมา: "เจตนารมณ์","การผจญภัย" และ "สมบัติที่อยู่ในปลายทาง"  ที่กิลด์นักผจญภัยของ Mondstadt นั้นมีนักผจญภัยอาวุโสอยู่หลายคนที่ไม่เคยมีลูกและภรรยาเลยในชีวิตนี้ ดังนั้นพวกเขาจึงเรียกเด็กทารกคนนี้ว่า Bennett และปฏิบัติกับเขาราวกับเป็นลูกของตนเอง  โดยตั้งแต่เริ่มรู้ความนั้น Bennett เองก็เรียกพวกเขาเหล่านั้นว่า "พ่อ" เช่นกัน  "พ่อ ฟันปลอมหล่นลงชามไปแล้ว!", "พ่อ ไม่ต้องใส่ชุดเกราะหนังนี่แล้ว เสื้อที่ฉันซื้อให้ไปไหนแล้วล่ะ?", "ฝนตกอย่ามาใกล้ฉันนักล่ะพ่อ เดี๋ยวจะโดนฟ้าผ่าเอา!"  ทุกวันนี้ดูเหมือนว่าการดูแลเหล่า "คุณพ่อ" ที่ไม่มีที่พึ่งพานั้นจะกินเวลาที่เหลือ จากการผจญภัยของ Bennett ไปหมดแล้ว  "พวกคุณพ่อทั้งหลายนี่ช่างเหมือนกับสมบัติที่เก็บมาได้เลยนะ ฮ่าฮ่า" Cyrus หัวหน้ากิลด์คนปัจจุบันหัวเราะและ ตบไปที่หลังของ Bennett เบา ๆ ด้วยมือที่ใหญ่และหยาบกร้าน ของเขา  ในเมื่อตัวเองนั้นโชคไม่ดี ถ้าอย่างนั้นอย่างน้อยก็พยายามนำพาโชคดีมาให้แก่คนที่เรารักก็ยังดี... Bennett คิดอย่างนี้  Bennett นักผจญภัยผู้มีความซวยอย่างหา คนมาเปรียบได้ยากนั้นกำลัง พยายามอย่างหนักในการตามหา สมบัติที่แสดงถึง "ความโชคดี"
เรื่องราวของตัวละคร 4
เรเวน Oz ซึ่งเป็นข้ารับใช้ของ Fischl นั้นเรียก Bennett ว่า "เด็กหนุ่มที่หนังเหนียวที่สุดในโลก"  จากร่องรอยแผลเป็นบนตัวของเขาก็สามารถบอกได้ว่า Bennett นั้นประสบกับความยากลำบาก มากมายที่เกิดจากโชคร้ายของเขา  อสูรเข้าโจมตี, โบราณสถานพังทลาย, ตกหน้าผา... ต่อหน้า "ประสบการณ์ความซวย" ที่มากมายเหล่านี้ Bennett ก็มักจะหาทางออกในการรับมือกับ วิกฤตได้เสมอ  ซิสเตอร์ Barbara ผู้อุทิศตนของมหาวิหารแห่ง Favonius นั้นครั้งหนึ่งยังถึงกับทึ่งในความ ชำนาญในการรักษาอาการ ข้อต่อหลุดของเขา  ของขวัญอีกอย่างนึงที่ความ โชคร้ายนำพามาก็คือพรสวรรค์ การต่อสู้ที่ค่อนข้างจะ "ผิดปกติ" ของเขา  "การเคลื่อนไหวของเจ้าเด็กนั่น อย่าบอกนะว่า... เขาไม่รู้สึกเจ็บเลยงั้นเหรอ?" Varka แกรนด์มาสเตอร์แห่งกองอัศวิน สงสัยเป็นอย่างมากหลังจาก ที่เห็นการต่อสู้ของ Bennett  ไม่ใช่ไม่รู้สึกเจ็บ แต่เป็นเพราะชินกับความเจ็บปวด มาตั้งนานแล้ว จนมันกลายเป็นความรู้สึกที่ต้องเจอในทุก ๆ วัน  สำหรับ Bennett แล้วความเจ็บปวดที่รุนแรงนั้นเป็น เหมือนกับการได้กลิ่นเหม็นหรือได้ เห็นแสงจ้าแยงลูกตาเท่านั้น  เพราะเหตุนี้วิธีการต่อสู้ที่ก้าวข้าม ขีดจำกัดของร่างกายมนุษย์กับการ เข้าโจมตีอย่างบ้าระห่ำซึ่งไม่ เกรงกลัวต่อสิ่งใด ๆ จึงกลายเป็นสัญลักษณ์ของ นักผจญภัยที่ชื่อว่า Bennett
เรื่องราวของตัวละคร 5
ความตายมันเป็นยังไงกันนะ? Bennett ผู้มักจะใช้ชีวิตอยู่ระหว่างความเป็นกับความตายตลอดนั้นอดที่จะคิด สงสัยไม่ได้  Bennett รู้ว่า "พ่อ" ผู้เป็นนักผจญภัยซึ่ง "เก็บ" เขามานั้นได้ทิ้งเรื่องราว การผจญภัยที่น่าชื่นชมไว้มากมาย ภายหลังการตายของเขา  Bennett รู้ว่าในงานศพของนักผจญภัยที่ อ้างว้างตัวคนเดียว คงไม่มีเสียงคร่ำครวญและร้องไห้ มีเพียงการดื่มเพื่ออำลาจากเพื่อน เก่า ๆ เท่านั้น  Bennett รู้ว่าการผจญภัยที่ดีที่สุดสำหรับ นักผจญภัยแห่ง Mondstadt นั้นคือเส้นทางการอุทิศตนเพื่อตามล่าหาสมบัติและความลับ ของแผ่นดิน และจากนั้นเทพแห่งสายลมจะพา วิญญาณของเขากลับไปที่บ้านเกิด ของเขา  ครั้งหนึ่งเขาเคยเกรงกลัวต่อความตายเป็นอย่างมาก  แต่หลังจากที่พิจารณาดูแล้ว Bennett ก็คิดว่าสำหรับนักผจญภัยแล้วบางทีความตายอาจจะเป็นโชคดีอย่าง นึงก็ได้  ...แต่เรื่องโชคดีอะไรนั่นมันไม่เกี่ยวกับฉันนี่นา?  "ออกเดินทางกันเถอะ ไปหาสมบัติกัน!" จากนั้น Bennett ก็เลิกที่จะคิดเกี่ยวกับเรื่องพวกนี้
ผ้ากาวพันแผล
เมื่อพบสถานการณ์สูญเสียเลือด มากหรือกระดูกหักฉุกเฉิน Bennett จะรีบไปหา Barbara ที่วิหารเพื่อขอความช่วยเหลือ  "ครั้งนี้ฉันอีกแล้ว...โทษทีนะ" Bennett เกาหัว  Barbara เพียงแค่ส่ายหัวเบา ๆ "เช็ดทำความสะอาดแผลที่ถลอก ด้วยละกัน" จากนั้นส่งเทปพันแผลให้กับเขา  การเอาใจใส่เล็กน้อยนี้ Bennett กลับเห็นคุณค่าเป็นอย่างมาก เขาปิดแผลด้วยเทปพันแผลเหมือนกลัดเหรียญตราทรงเกียรติ และตอบแทนด้วยคำขอบคุณที่ จริงใจ  ระหว่างที่ Bennett ผจญภัยนั้นมักจะพกเทปปิดแผล มากมายในกระเป๋า จากคุณพ่อทั้งหลาย พี่ Barbara คุณ Katheryne...และจากนักผจญภัยที่พบเจอระหว่างบาดเจ็บมอบให้  ความหวังดีเล็ก ๆ น้อย ๆ ที่รวบรวมไว้ เป็นความโชคดีที่จับต้องได้สำหรับ Bennett เพียงผู้เดียว  "อย่างน้อยก็ยังมีทุกคนอยู่ตรงนี้ ดูเหมือนว่าฉันก็ไม่ได้โชคร้ายขนาดนั้นหรอก"
วิชั่น
ไม่มีอะไรที่สามารถหยุดการรัก ผจญภัยของ Bennett ได้  เขาอยากเหมือน "คุณพ่อ" ทั้งหลาย ที่ไม่หยุดผจญภัย ต่อสู้ หลั่งความเลือดร้อน และค่อย ๆ แก่ไปในระหว่างหนทางผจญภัย  แต่ครั้งนี้ Bennett ได้พบกับอันตรายที่แท้จริง  เช่นเหตุการณ์ที่ให้ความรู้สึก ผิดหวังอย่างที่สุด ดั่งที่คนชราเคยพบเจอมาก่อน  "เลือดที่สูญเสียนี้...ไม่ได้การล่ะ"  Bennett ไม่หยุดเดิน และคิดในใจว่า "ไม่มีเหตุผลที่จะกลับไป"  ไม่รู้เพราะเหตุใด เขาคิดได้ว่าความโชคร้ายที่เขาเคย ผ่านมา ก็เพื่อที่จะผ่านอุปสรรคในครั้งนี้  แต่การผจญภัยเฉกเช่นนรกนี้ ปลายทางที่รออยู่มีเพียง... ความว่างเปล่า  "ความว่างเปล่านี้ก็เป็นส่วนหนึ่ง... ของการผจญภัยล่ะ อย่าใส่ใจเลย..."  เพื่อความตึงเครียดได้รับ การปลดปล่อย Bennett รู้สึกได้เพียงร่างกายที่เต็มไปด้วย บาดแผล จากนั้นเขาจึงล้มลงกับพื้น  เมื่อฟื้นขึ้นมา เขารู้สึกได้ถึงบาดแผลที่ได้รับการ หยุดเลือดด้วยเปลวไฟมหัศจรรย์ บางอย่าง แต่ก็ไม่รู้สึกถึงความเจ็บปวดใด  อัญมณีอุ่นก้อนหนึ่งเต้นอยู่ในกำมือของเขา จังหวะการเต้นของมันไปพร้อมกับหัวใจกลางอกของนักผจญภัย  นั่นไม่ใช่ความเมตตาจากโลก และไม่ใช่ความสงสารจากโชคชะตา แต่มันคือ "สมบัติ ณ ปลายทาง" จากความแน่วแน่ดั่งไฟที่เขาคู่ควร
