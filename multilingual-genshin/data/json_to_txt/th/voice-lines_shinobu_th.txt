พบกันครั้งแรก...
สวัสดีฉันคือ Kuki Shinobu รองหัวหน้าของแก๊ง Arataki พวกเราดำเนินธุรกิจหลากหลายประเภท ทั้งการขนส่งสินค้า, ดูแลรักษาความปลอดภัย, ซ่อมแซมบ้าน จัดการแสดง ฯลฯ ถ้าต้องการใช้บริการพวกเราติดต่อมาได้ตลอดเวลาเลยนะ แล้วนี่คือนามบัตรของฉัน โปรดรับเอาไว้ด้วยนะ
แชท - เรื่องวุ่นวาย
ถ้ามีเรื่องวุ่นวายให้ไปจัดการล่ะก็ บอกฉันได้เลยนะ ฉันจะไปจัดการให้เอง
แชท - ใบอนุญาต
การสอบใบอนุญาตประกอบวิชาชีพนั้นมีเกณฑ์การประเมินแบบตายตัวอยู่แล้วล่ะ ถ้าตั้งใจเรียนตั้งใจอ่านก็สอบผ่านได้แล้ว ไม่มีอะไรยากหรอกนะ
แชท - แก๊ง Arataki
ถ้าแก๊ง Arataki ก่อเรื่อง ฉันจะลากพวกเขาไปยอมรับความผิดเอง
ในเวลาที่ฝนตก...
ไม่ต้องถือร่มหรอก แค่วิ่งเร็วหน่อยก็โอเคแล้วล่ะ
ในเวลาที่ฟ้าผ่า...
ระวังตัวด้วยนะ สภาพอากาศแบบนี้ คงไม่มีใครอยากถูกฟ้าผ่าหรอกมั้ง?
ในเวลาที่หิมะตก...
รีบจัดการให้เสร็จแล้วแยกย้ายกันเถอะ อย่ามัวเสียเวลาอยู่เลย
แดดส่องดีจัง...
อืม อากาศดีจังเลย แต่กลับรู้สึกมีลางสังหรณ์ไม่ดีขึ้นมา... หวังว่าฉันจะคิดมากไปเองนะ
ในเวลาที่ลมพัดแรง...
อื้ม... สายลมแบบนี้ก็ดีเหมือนกันนะ
อรุณสวัสดิ์...
สวัสดีตอนเช้านะ คุณกำลังจะไปออกกำลังกายเหรอ? ไม่คิดเลยนะว่าคุณจะขยันขนาดนี้
สวัสดีตอนเที่ยง...
อยากกินอะไรมั้ย? ช่วงนี้เก็บเงินได้เยอะแล้วล่ะ ฉันจะเลี้ยงข้าวเที่ยงคุณเองนะ
สวัสดีตอนเย็น...
คำขอบางอย่างต้องรอให้มืดก่อนถึงจะทำได้ ฉันเลยจัดการมันเอง เพราะไม่วางใจให้พวกเขาทำน่ะ
ราตรีสวัสดิ์...
ถึงเวลาพักก็ไปพักเถอะนะ ไม่ต้องสนใจฉันหรอก
เกี่ยวกับตัว Kuki Shinobu เอง - รองหัวหน้า
ฉันมีหน้าที่ในการชักชวนทำธุรกิจและรักษาความปลอดภัยของสมาชิก นอกจากหน้าที่พวกนี้แล้ว... ก็ต้องไปประกันตัวคนที่กองปราบปราม เอาขนมและของเล่นไปคืน จับตัวสมาชิกในแก๊งที่รับงานแต่กลับไปแอบอู้ในมุมมืด... งานพิเศษพวกนี้ก็เป็นเอกลักษณ์ของแก๊ง Arataki ล่ะนะ ตามทฤษฎีแล้ว รองหัวหน้าของแก๊งอื่น ๆ ไม่ต้องทำเรื่องพวกนี้หรอกนะ และแน่นอนว่า ไม่มีใครทำอย่างที่ฉันทำได้ด้วย
เกี่ยวกับตัว Kuki Shinobu เอง - ทางหนีทีไล่
คุณบอกว่าแก๊งแตกงั้นเหรอ? อย่างแรกเลยนะ เรื่องแบบนั้นไม่มีทางเกิดขึ้นแน่นอน อีกอย่าง ถ้าเกิดเรื่องแบบนั้นขึ้นมา ฉันก็ไม่มีอะไรให้กังวลซักหน่อย คนที่ต้องทนหิวไม่ใช่ฉันหนิ
เกี่ยวกับเรา - บันทึก
ถ้าคุณเกิดคึกอยากจะสอบใบอนุญาตอะไรขึ้นมา ก็มาหาฉันได้เลยนะ เดี๋ยวฉันจะเอาบันทึกให้ยืม ข้อสังเกตและประเด็นสำคัญฉันจดไว้ละเอียดมากเลยล่ะ ไม่ต้องกังวลเลยว่าจะอ่านไม่เข้าใจ
เกี่ยวกับเรา - เก็บกวาดผลที่ตามมา
ไม่ว่าคุณจะอยู่ในแก๊ง Arataki หรือไม่ก็ตาม ฉันก็ไม่ถือว่าคุณเป็นคนนอกหรอกนะ คุณเดินหน้าต่อไปเถอะ เรื่องงานเบื้องหลัง ฉันจะจัดการเอง สบายใจได้เลยนะ เรื่องพวกนี้งานถนัดฉันเลยล่ะ ไม่ว่าเรื่องราวจะซับซ้อนแค่ไหนก็จัดการได้ทั้งนั้น หืม? เป็นห่วงเรื่องความปลอดภัยของฉันเหรอ? หึ เรื่องนั้นคุณวางใจได้เลยนะ งานแสนทรหดที่ฉันทำหลายปีมานี้ มันไม่ได้สูญเปล่าหรอกนะ
เกี่ยวกับ "วิชั่น"...
ก็เหมือนกับใบอนุญาตนั่นแหละ นี่คือการยืนยันและพิสูจน์ความสามารถของฉัน แต่ข้อแตกต่างก็คือ จนถึงทุกวันนี้ฉันก็ยังไม่รู้เลยว่ามาตรฐานการประเมินของมันคืออะไรน่ะ
ต้องการจะแชร์อะไร - หน้ากาก
ที่ใส่หน้ากากเพราะไม่อยากให้คนที่รู้จักคุ้นเคยจำหน้าได้น่ะ โดยเฉพาะตอนที่ออกไปทำภารกิจกับแก๊ง Arataki ถ้ามีคนรู้จักมาเห็นเข้า แล้วชี้นู่นชี้นี่ เจ้าพวกนั้นจะต้องล้ออีกแน่ ๆ หึ แค่คิดก็รำคาญแล้ว จะให้เกิดขึ้นอีกไม่ได้... อะแฮ่ม ไม่มีอะไรหรอก
ต้องการจะแชร์อะไร - กฎของแก๊ง
ฉันกำหนด "กฎของแก๊ง Arataki" ขึ้นมาแล้ว พวกเขาก็ควรทำปฏิบัติตามกฎ หืม? คุณถามว่าทำไมพวกเขาถึงยอมทำตามงั้นเหรอ? ก็เพราะว่าฉันพูดโน้มน้าวใจได้ดีกว่าพวกเขา คำพูดและกำปั้นของฉัน เลยยังถือว่าพอมีน้ำหนักอยู่บ้างน่ะ
ข้อมูลที่น่าสนใจ...
ที่ศาลเจ้ามีคำพูดอย่างนึงที่เล่าต่อ ๆ กันมา นั่นก็คือถ้าเอา Naku Weed มาทอเป็นวงกลมแล้วพันรอบตัว จะสามารถขจัดภัยพิบัติและขอพรให้โชคดีได้ คุณเชื่อมั้ยล่ะ? ฉันน่ะรู้สึกว่า Naku Weed เหมือนจะมีผลทำให้ชามากกว่าน่ะ
เกี่ยวกับโชกุน Raiden...
หลังจากยกเลิกการปิดประเทศแล้ว โชกุน Raiden ก็ได้ออกกฎหมายหลายฉบับอย่างต่อเนื่องเพื่อสนับสนุนการพัฒนาของทุกสาขาอาชีพ ได้เวลาใบอนุญาตที่ฉันสอบในช่วงที่ปิดประเทศออกโรงแล้วล่ะ แก๊ง Arataki ไม่ได้ขัดสนอะไรขนาดนั้นอีกต่อไป ไม่ว่าผลลัพธ์จะออกมาดีหรือไม่ดี คาดไม่ถึงเลยว่าสุดท้ายก็ยังต้องขอบคุณท่านโชกุนอยู่ดี
เกี่ยวกับ Kujou Sara...
คุณ Kujou เหรอ เธอเป็นเพื่อนของฉันเองล่ะ หื้ม? คุณแปลกใจเหรอที่ฉันรู้จักกับเธอน่ะ? อ๋อ คุณน่าเข้าใจอะไรผิดไปน่ะ ฉันรู้จักกับเธอมาก่อนที่จะเข้าร่วมแก๊ง Arataki น่ะ การประลองระหว่างเราสองคน ยังยากที่จะตัดสินว่าใครแพ้ใครชนะอยู่เลยล่ะ
เกี่ยวกับ Yae Miko...
ขนาดท่าน Guuji แห่งศาลเจ้า Grand Narukami ยังต้องพึ่งพางานอดิเรกเพื่อคลายความเบื่อหน่ายอยู่เลย แค่นี้ก็เห็นได้แล้วล่ะว่าเป็นมิโกะมันน่าเบื่อแค่ไหน ฉันไม่มีทางกลับไปเป็นมิโกะอีกเด็ดขาดเลยล่ะ
เกี่ยวกับ Arataki Itto...
ลูกพี่มีอดีตที่ไม่น่าดีใจเท่าไหร่เยอะแยะเลยล่ะ แต่ว่าเขาก็ยังทำตัวร่าเริงสดใสได้ หายากมากเลยล่ะ เขาเองก็ปฏิบัติต่อพวกเราไม่เลวเลย ความบริสุทธิ์ของเขาได้แพร่ให้กับทุกคนในแก๊ง Arataki แน่นอนว่า นี่ไม่ใช่ข้อแก้ตัวให้เขาออกไปอาละวาดสร้างความวุ่นวายให้ผู้อื่นหรอกนะ ถ้าเขาหาเรื่องคุณล่ะก็ บอกฉันได้เลยนะ ฉันจะไปจัดการเขาเอง เขาจะต้องเสียใจที่ทำตัวเสียมารยาทกับคุณ
เกี่ยวกับ Yanfei...
ตอนนั้นที่ทะเลาะกับคนที่บ้าน ก็คิดแค่ว่าอยากจะหนีไปให้ไกล ๆ เลยหนีไปเรียนกฎหมายที่ Liyue ด้วยเหตุนี้ ก็เลยโชคดีได้รู้จักกับศิษย์พี่หญิง Yanfei ในส่วนของการเป็นที่ปรึกษาด้านกฎหมาย เธอเป็นเหมือนประมวลกฎหมายเดินได้เลยล่ะ ฉันเหรอ? ก็มีใบอนุญาตประกอบวิชาชีพอยู่หรอก แต่อาชีพนี้มีข้อผูกมัดอยู่ไม่น้อย เลยไม่ใช่สิ่งที่เหมาะกับฉันที่สุดน่ะ
เกี่ยวกับ Shikanoin Heizou...
เขาไม่เหมือนกับ Doushin ทั่วไปในสำนัก Tenryou หรอก ไม่เคยเห็นเขาออกลาดตระเวน หรือจับคนร้ายอะไรแบบนั้นเลย บางครั้งเขาก็จะมาซื้อข้อมูลจากฉันบ้าง เพื่อเป็นการแลกเปลี่ยน ฉันจึงหวังว่าเขาจะช่วยฉันพูดอะไรบ้างเวลาที่ฉันต้องไปประกันตัวคนออกมาจากกองปราบปราม แล้วเขาก็ตอบรับอย่างรวดเร็วเลย การแลกเปลี่ยนชิ้นนี้จึงถือว่าคุ้มค่าอยู่พอสมควร เพราะการให้เหล่าพี่น้องช่วยรวบรวมข่าวสารภายในเมืองมันเป็นเรื่องที่ง่ายมากเลยนี่นา
อยากรู้เกี่ยวกับ Kuki Shinobu - 1
ฉันเคยทำงานมาหลายอย่าง ส่วนที่เกี่ยวข้องกับใบอนุญาตประกอบวิชาชีพก็มีอยู่ไม่น้อย ทั้งด้านการจัดการ, นำทีมขนาดเล็ก, รับผิดชอบด้านการวางแผนบุคลากรและการจัดสรรทรัพยากร... เอ่อ ขออภัยด้วยนะ ผ่านการสัมภาษณ์มาเยอะก็เลยชินซะแล้ว อย่าถือสาเลยนะ
อยากรู้เกี่ยวกับ Kuki Shinobu - 2
ที่บ้านของฉันเป็นตระกูลมิโกะ แต่ฉันไม่เหมาะกับการเป็นมิโกะหรอก ตอนที่เพิ่งจะหนีออกมาใหม่ ๆ ฉันก็รู้สึกว่าจะต้องสะสมประสบการณ์ให้มาก จะได้เอาตัวรอดด้วยตัวเองได้ ทั้งเชฟ, ช่างตัดเย็บ, นักสู้, ที่ปรึกษาด้านกฎหมาย, บรรณาธิการสำนักพิมพ์... ฉันก็เรียนรู้มาหมดแล้วล่ะ แต่คิดไม่ถึงเลยว่าพอได้เข้าสังคมจริง ๆ แล้ว สิ่งที่เรียนรู้มาทั้งหมดมันยังไม่เพียงพอเลยสักนิด
อยากรู้เกี่ยวกับ Kuki Shinobu - 3
คุณว่าฉันเข้าสังคมเก่งงั้นเหรอ? เฮ้อ คงเป็นเพราะเร่ร่อนอยู่ข้างนอกมานานแล้วนั่นแหละ จึงต้องเรียนรู้การสังเกตคำพูดและสีหน้าของผู้อื่นเอาไว้บ้าง ยิ่งในสถานการณ์ส่วนใหญ่แล้ว ฝ่ายที่เสียหายก็มักจะเป็นพวกเรา ฉันไม่ได้เกลียดการแสดงสีหน้าเหล่านั้นหรอกนะ แต่ถ้าเป็นไปได้ละก็ ฉันขอเลือกที่จะไม่ยิ้มดีกว่า
อยากรู้เกี่ยวกับ Kuki Shinobu - 4
ตอนที่เข้าร่วมแก๊ง Arataki ใหม่ ๆ ลูกพี่ให้ฉันสอนวิธีชกต่อยให้พวกลูกน้อง ดังนั้นสิ่งแรกที่ได้ทำ จึงกลายเป็นการซัดพวกเขาซะหมอบ แต่คิดไม่ถึงเลยว่า ทั้ง ๆ ที่แต่ละคนก็จมูกช้ำตาบวมกันหมด แต่กลับเบิกตาโตแล้วก็เอาแต่เรียกฉันว่า "พี่ Shinobu" กันหมด แถมยังบอกให้ฉันคอยนำพวกเขาให้ดีด้วย หึ ตอนนั้นฉันก็รู้แล้วล่ะว่าเจ้าพวกนั้นเป็นแค่กลุ่มคนซื่อบื้อ แต่ไม่เป็นไร พวกโง่เง่าไม่มีทางถ่วงแข้งถ่วงขาฉันได้หรอก ฉันจะจัดการปัญหาทุกอย่างเอง
อยากรู้เกี่ยวกับ Kuki Shinobu - 5
การอยู่ในแก๊ง Arataki เป็นทางเลือกของฉันเอง ที่ต้องคอยจัดการกับปัญหาบางครั้งก็น่าโมโหอยู่เหมือนกัน แต่พวกเขาก็ได้มอบความจริงใจที่ไม่มีอะไรมาแทนที่ได้ให้ฉัน ไม่ว่าจะมีของดีอะไรก็จะเก็บไว้ให้ฉันก่อนเสมอ ไม่เคยซ้ำเติมฉัน หลังจากที่ฉันประกาศการตัดสินใจแล้วก็ยังช่วยปรบมือและไชโยโห่ร้อง... ฉันรู้ดีว่าคนภายนอกคงมองแก๊ง Arataki ไม่ค่อยดีนัก ถึงพวกเขาจะไม่ได้ใส่ใจ แต่ฉันก็อยากจะพยายาม เปลี่ยนแปลงภาพลักษณ์ที่คนอื่นมีต่อเรา เพราะไม่ว่าตัวเองจะบ่นถึง "คนในครอบครัว" ยังไง แต่ก็ไม่อยากให้คนอื่นมาว่าร้ายพวกเขาหรอกนะ
งานอดิเรกของ Kuki Shinobu...
ปกติตอนอยู่ในแก๊ง เวลาว่างไม่มีอะไรทำ ก็มักจะอ่านหนังสือจบไปเล่มนึงโดยไม่ได้ตั้งใจ แล้วก็ยังสอบใบรับรองผ่านแบบไม่ได้ตั้งใจด้วย แต่ก็ถือว่าดีแล้วไม่ใช่เหรอ? เพราะตอนคนที่บ้านถาม ฉันก็ไม่ได้เสียเวลาโดยเปล่าประโยชน์ ก็ยังถือได้ว่ามีเรื่องที่น่าภาคภูมิอยู่บ้าง ในสังคมที่ใช้ความสามารถเป็นตัวตัดสินไปซะทุกอย่างแบบนี้ นักเลงที่มีใบอนุญาตอย่างฉัน ไม่ว่าไปที่ไหนก็ต้องมีข้าวกินอยู่แล้ว
เรื่องกลุ้มใจของ Kuki Shinobu...
เมื่อก่อนเป็นเพราะไม่อยากถูกลากกลับไปเป็นมิโกะ จึงตัดสินใจที่จะยืนด้วยลำแข้งของตนเอง อย่างน้อยเมื่อดูจากตอนนี้แล้ว ก็ถือว่าฉันทำได้ไม่เลวล่ะนะ
อาหารที่ชอบ...
ถึงจะเพิ่งกินของหนัก ๆ อย่างราเมนหรือเกี๊ยวซ่าไป แต่สุดท้ายก็อยากปิดท้ายด้วยข้าวสวยชามเล็ก ๆ สักชามอยู่ดี ก็เพราะข้าวสวยอร่อยยังไงล่ะ ไม่มีเหตุผลอื่นหรอก มีปัญหารึไง?
อาหารที่เกลียด...
หลังจากที่ได้รับใบอนุญาตประกอบอาชีพเชฟแล้ว ฉันก็ยิ่งเชื่อมั่นกับคำกล่าวที่ได้ยินมาจาก Liyue ที่ว่า: ไม่มีอาหารที่ไม่อร่อย มีแต่เชฟที่คุณสมบัติไม่เพียงพอเท่านั้น
ได้รับของขวัญ - 1
ไม่ธรรมดาเลยนะเนี่ย อะแฮ่ม... ฉันขอกินอีกสักคำก็แล้วกัน
ได้รับของขวัญ - 2
คุณทำเองเหรอ? อืม... ฝีมือขนาดนี้ไปสอบใบประกอบวิชาชีพเชฟได้สบาย ๆ เลยนะ
ได้รับของขวัญ - 3
ฉันขอพูดตามตรงก็แล้วกันนะ คุณใส่เครื่องปรุงผิดไปรึเปล่า?
วันเกิด...
สุขสันต์วันเกิดนะ อ่ะ นี่ลูกดอก Naku Weed ที่ทำขึ้นมาเป็นพิเศษ ฉันให้คุณนะ ระวังด้วยล่ะ อืม แล้วก็ ต้องถือแบบนี้นะ... อย่าลืมคำนวณองศาก่อนโยนล่ะ ฮ่าฮ่า เห็นคุณชอบฉันก็สบายใจแล้ว อ๊ะ อย่าคิดว่ามันเป็นของเล่นนะ มันยังมีอันตรายอยู่ ถ้าอยากฝึกฝนซักหน่อยล่ะก็ ฉันสอนคุณได้นะ
ความรู้สึกที่ได้เลื่อนขั้น - บทนำ
ถ้าทักษะพื้นฐานแค่นี้ยังไม่ผ่าน ก็ไม่ต้องพูดถึงเรื่องอื่นแล้วล่ะ นี่คือความหมายของใบอนุญาตระดับต้นน่ะ
ความรู้สึกที่ได้เลื่อนขั้น - ชี้แจง
ได้ใบอนุญาตระดับกลางมาแล้วล่ะ สามารถจัดการปัญหาส่วนมากได้แล้ว ยังมีปัญหาอะไรที่ต้องการให้ฉันช่วยคุณแก้ไขอีกมั้ย?
ความรู้สึกที่ได้เลื่อนขั้น - มุมมองอื่น ๆ
ใบอนุญาตระดับสูงนั้นไม่ได้คว้ามาง่าย ๆ หรอกนะ ต้องสั่งสมทั้งพรสวรรค์และการต่อสู้จริง ขาดสิ่งไหนไปไม่ได้เลยล่ะ
ความรู้สึกที่ได้เลื่อนขั้น - บทสรุป
ใบอนุญาตสามารถตัดสินได้แค่ความเป็นมืออาชีพในการใช้ทักษะเท่านั้นแหละ แต่วัดความพยายามหรือความทุ่มเทที่ทำลงไปไม่ได้หรอกนะ มิตรภาพระหว่างคุณกับฉันก็ไม่อาจแสดงออกมาได้ด้วยแค่คำขอบคุณ ให้การกระทำซึ่งเป็นสิ่งที่ฉันถนัดที่สุดมาบอกทุกสิ่งทุกอย่างเอง
สกิลธาตุ - 1
วงแหวน Naku Weed!
สกิลธาตุ - 2
ขจัดภัยอันตราย!
สกิลธาตุ - 3
ยืนให้ดี ๆ ล่ะ
ท่าไม้ตาย - 1
สงบเสงี่ยมหน่อย!
ท่าไม้ตาย - 2
วิงวอนสายฟ้า... ถอนรากถอนโคน!
ท่าไม้ตาย - 3
อย่ามาขวางทาง
เปิดหีบสมบัติ - 1
อืม เก็บเล็กผสมน้อย
เปิดหีบสมบัติ - 2
ขอรับไปละนะ
เปิดหีบสมบัติ - 3
เป็นของคุณแล้วล่ะ
ค่าพลังชีวิตต่ำ - 1
หยุด อยู่ ตรง นั้น เลย นะ...
ค่าพลังชีวิตต่ำ - 2
ทำให้ฉันโกรธจนได้สินะ...
ค่าพลังชีวิตต่ำ - 3
เฮอะ ถึงทีฉันแล้ว...
ค่าพลังชีวิตของเพื่อนต่ำ - 1
ฉันเก็บกวาดเอง
ค่าพลังชีวิตของเพื่อนต่ำ - 2
ถ้าไม่ไหวก็ปล่อยให้ฉันจัดการ อย่าฝืนต่อไปเลย
หมดสติ - 1
ครั้งนี้... สร้างปัญหาให้คนอื่นซะแล้ว...
หมดสติ - 2
ฝากแก๊ง Arataki ด้วยนะ...
หมดสติ - 3
นี่มัน... ดูถูกกันชัด ๆ...
รับการโจมตีปกติ - 1
มาอีกสิ
โดนโจมตีอย่างหนัก - 1
คอยดูเถอะ!
โดนโจมตีอย่างหนัก - 2
วอนหาเรื่องซะแล้ว!
เข้าร่วมทีม - 1
ดูสัญญาณจากฉันแล้วค่อยเคลื่อนไหวนะ
เข้าร่วมทีม - 2
ครั้งนี้มีเรื่องยุ่งยากอะไรอีกละ?
เข้าร่วมทีม - 3
หวังว่าจะไม่เละเทะมากนัก
