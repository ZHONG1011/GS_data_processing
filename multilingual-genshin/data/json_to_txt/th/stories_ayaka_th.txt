ข้อมูลตัวละคร
ผู้สืบทอดหนึ่งในสามสำนักที่มีชื่อเสียงที่สุดในเมือง Inazuma คือสองพี่น้องตระกูล Kamisato  พี่ชาย Ayato รับตำแหน่งเป็น "เจ้าสำนัก" รับผิดชอบเรื่องงานราชการ ส่วนน้องสาว Ayaka มีตำแหน่งเป็น "องค์หญิง" ดูแลกิจการภายในและภายนอกของตระกูลในวันธรรมดา  Ayaka มักจะปรากฏตัวในงานสังคม และได้พบปะกับผู้คนค่อนข้างมาก ดังนั้นเธอซึ่งคุ้นเคยกับประชาชนมากกว่า จึงมีชื่อเสียงที่โด่งดังกว่าพี่ชายของเธอ และถูกยกย่องว่า "องค์หญิงกระเรียนขาว"  อย่างที่เราทราบกันดีว่า ด้วยรูปลักษณ์ที่สง่างามและบุคลิกอันสูงส่ง คุณหนู Ayaka ลูกสาวของตระกูล Kamisato จึงเป็นผู้ที่ได้รับการชื่นชมจากผู้คนมากมาย
เรื่องราวของตัวละคร 1
เมื่อมองไปที่อาณาเขตของ Inazuma เรื่องราวส่วนใหญ่ที่ยังไม่ถึงโชกุน Raiden ถูกจัดการโดย "Triarchal Council"  "Triarchal Council" แบ่งอำนาจออกเป็นสามตระกูล โดยเรียกว่าสามสำนักมหาอำนาจคือ "สำนัก Yashiro" "สำนัก Tenryou" และ "สำนัก Kanjou"  ตระกูลที่เป็นเจ้าของสิทธิ์ทั้งสามสำนักนี้คือ ตระกูล Kamisato, ตระกูล Kujou และ ตระกูล Hiiragi พวกเขาเป็นสามตระกูลที่ทุกคนใน Inazuma รู้จัก  และ Kamisato Ayaka ก็คือคุณหนูใหญ่ของตระกูล Kamisato แห่งสำนัก Yashiro ซึ่งมีชื่อดังไปไกลด้วยชื่อว่า "องค์หญิงกระเรียนขาว"  ถ้าถามว่าทำไมเธอถึงถูกเรียกว่าองค์หญิงกระเรียนขาว ชาวเมือง Inazuma ต่างมีคำบอกเล่าที่แตกต่างกันออกไป  "เพราะท่าน Ayaka นั้นสง่างามและมีเกียรติเหมือนนกกระเรียน ดูที่รูปลักษณ์ที่สวยงามของเธอ การพูดจาสนทนาที่ฉลาดและเหมาะสมของเธอ นั่นไม่สมควรถูกเรียกว่าองค์หญิงรึไงกัน"  "แม้ท่าน Ayaka จะเป็นคนสูงศักดิ์ แต่เธอก็สุภาพและใจดีต่อเรา เธอมีบุคลิกที่ใจดีและมีคุณธรรม และเต็มใจที่จะช่วยเหลือผู้อื่น คุณรู้ไหมว่าเธอคือผู้ต่อต้านความคิดของทุกคนและช่วย Thoma ไว้"  แม้ความคิดเห็นของแต่ละคนจะแตกต่างกัน แต่ก็ไม่มีใครสามารถบอกเหตุผลของชื่อ "องค์หญิงกระเรียนขาว" ได้อย่างชัดเจน  อย่างไรก็ตาม เห็นได้อย่างเป็นที่ประจักษ์ว่า Ayaka นั้นเป็นที่รักของผู้คน
เรื่องราวของตัวละคร 2
ในฐานะลูกสาวของตระกูล Kamisato แห่งสำนัก Yashiro ตัว Ayaka จะต้องคอยป้องกันการต่อสู้แย่งชิงอำนาจระหว่างตระกูลผู้สูงศักดิ์  เธอยังเด็กแต่ก็มีชื่อเสียงมากแล้ว จึงอดไม่ได้ที่จะพบกับความอิจฉาของพี่น้องในตระกูล Kamisato แอบยั่วยุเธอ  การสร้างภาพลักษณ์สาธารณะเป็นแบบแผน แต่สำหรับตระกูล Kamisato แล้ว ด้วยสถานะที่ถูกกำหนดว่า ไม่ว่ากิจวัตรจะไร้ความหมายเพียงใด พวกเขาก็มีความสำคัญทางสังคมเสมอ  ถ้าไม่ทำการขยับขยายวงความสัมพันธ์ใน Inazuma ก็ไม่อาจจะนั่งอยู่ในตำแหน่งของสำนัก Yashiro ได้อย่างมั่นคง เพราะเหตุนี้ พี่น้องทั้งสองจึงรวมกันเป็นหนึ่ง  พี่ชาย Ayato ยุ่งอยู่กับงานราชการและไม่ชอบแสดงตัว เรื่องการแสดงออกต่อสาธารณะเพื่อสร้างภาพลักษณ์จึงได้มอบให้แก่ Ayaka น้องสาวผู้มีมารยาทงดงามและเข้ากับผู้คนได้ดี  ด้วยท่าทีที่สง่างาม สงบและสุภาพ Ayaka จึงมีตัวตนในการรวมกลุ่มสังคมต่าง ๆ ไม่ว่าจะเจรจากับผู้ที่อาจเป็นหุ้นส่วนหรือจัดการกับเรื่องชนชั้นสูงที่ยากลำบาก เธอก็สามารถทำได้ดีและไร้ที่ติ  นอกจากนี้ Ayaka ยังจัดการหลายสิ่งหลายอย่างในตระกูล หากไม่มีเธอ ในตระกูลคงตกอยู่ในความโกลาหลไปนานแล้ว
เรื่องราวของตัวละคร 3
บ่ายวันหนึ่งในฤดูใบไม้ร่วง Ayaka ที่เพิ่งจัดการเรื่องทางบ้านเสร็จ และกำลังอยู่ในระหว่างเดินทางกลับ เธอก็ได้ยินเสียงร้องเพลงจากบ้านหลังเก่าหลังหนึ่งโดยบังเอิญ  ในบ้านมีหญิงชราคนหนึ่งซึ่งตาบอดทั้งสองข้าง กำลังดีดสายพิณด้วยนิ้วอันเรียวบาง พิณไม้ส่งเสียงออกมาเหมือนกับเสียงน้ำที่ไหลพรั่งพรู  อาจเป็นเพราะหูที่ไวต่อการสัมผัส หญิงชราได้ยินเสียงฝีเท้าและถามว่าใครคือคนที่อยู่นอกประตู Ayaka ไม่อยากรบกวน เธอจึงบอกว่าเธอเป็นผู้อาศัยในบริเวณใกล้เคียงที่หลงทางเข้ามาที่นี่  ในฐานะคนของสำนัก Yashiro แล้ว Ayaka มีความคุ้นเคยกับวิถีชีวิตของผู้คนเป็นอย่างดี และตระหนักได้อย่างรวดเร็วว่า หญิงชราที่ไม่มีบุตรคนนี้ เป็นคนผู้นั้นที่เล่นและร้องเพลงบนถนนในวันที่อากาศแจ่มใส  เนื้อเพลงนี้เป็นเพลงเก่าที่ล้าสมัย และดนตรีเองก็เช่นกัน เธอที่เป็นผู้สูงอายุและเสียการมองเห็นไป ก็ได้เสียการรับรู้เรื่องเวลาไปนานแล้ว แม้แต่ในอาณาจักรที่ไล่ตามความเป็นนิรันดร์ ก็ยังมีผู้คนที่มีชีวิตอยู่อย่างยากลำบาก  ด้วยความตั้งใจที่ดี Ayaka จึงปกปิดตัวตนของเธอ และพูดคุยกับหญิงชราเป็นเวลานาน หญิงชราคิดว่า Ayaka นั้นเป็นเพียงผู้หญิงธรรมดาคนหนึ่ง จึงบอกวิธีบรรเลงพิณและแบ่งใบชาที่เก็บมาให้เธอด้วย  เมื่อเทียบกับชาที่ดีที่สุดในตระกูล Kamisato แล้ว ชาหยาบ ๆ เหล่านี้เกือบจะเป็นแค่ใบหญ้าธรรมดา แต่ Ayaka ก็ยังชื่นชมเธอและขอบคุณเธอครั้งแล้วครั้งเล่า  ในวันนี้ เธอนึกถึงท่านพ่อท่านแม่ของเธอซ้ำไปซ้ำมา ถ้าท่านพ่อท่านแม่ยังอยู่ ย่อมมีวันที่ต้องแก่ชราอย่างนี้แน่นอน  เมื่อกลับไปถึงที่บ้าน Ayaka นำเรื่องนี้ไปเล่าให้พี่ชาย Ayato ฟัง สองพี่น้องนำชาที่ได้รับจากหญิงชรามาชงชาดื่มกันอย่างเพลิดเพลิน  หลังจากนั้น Ayaka มักจะไปเยี่ยมหญิงชราด้วยตนเองอยู่บ่อยครั้ง และยังคงพบปะในนามของชาวบ้านที่อยู่ใกล้เคียง โดยทุกครั้งเธอจะนำของใช้ประจำวัน ที่สามัญชนชื่นชอบ ไปให้กับหญิงชราผู้นั้นด้วย  "ต้นซากุระสีแดงตรงทางเข้าถนนกำลังบานสะพรั่งขึ้นมาอีกครั้งแล้วล่ะ" Ayaka บอกหญิงชราด้วยรอยยิ้ม "มันงดงามราวกับเสียงบรรเลงพิณของคุณเลยล่ะค่ะ"
เรื่องราวของตัวละคร 4
ในจินตนาการของชาวเมือง อาหารการกินและเสื้อผ้าของตระกูลชนชั้นสูงนั้นต้องสูงส่งกว่าคนธรรมดาทั่วไป เช่นนั้น Kamisato Ayaka ผู้สูงส่งจะต้องใช้ชีวิตอย่างหรูหราและใช้ชีวิตตามใจตัวเองอย่างที่สุด  อย่างไรก็ตาม แนวคิดนี้ถูกต้องเพียงครึ่งเดียวเท่านั้น  คือในแง่ของลักษณะภายนอกเท่านั้น เพราะชีวิตของ Ayaka นั้นดูพิถีพิถันกว่าคนธรรมดามากจริง ๆ  ในวันธรรมดา ค่าใช้จ่ายในการเรียนเรื่องการจัดดอกไม้และพิธีชงชา, ชิมชาที่มีชื่อเสียงและชื่นชมดอกไม้แปลกตาก็ไม่น้อยเลยล่ะ อย่างไรก็ตาม ทักษะเหล่านี้ล้วนเป็นทักษะที่เธอต้องเชี่ยวชาญในฐานะหญิงผู้สูงศักดิ์ และไม่ใช่การ "ทำตามอำเภอใจ" แต่อย่างใด  สิ่งที่ทำให้ Ayaka ยิ้มได้จริง ๆ คือสิ่งเล็ก ๆ น้อย ๆ ที่คนธรรมดาทั่วไปสามารถเพลิดเพลินได้เช่นกัน  เช่น การทำขนม เช่น การช้อนหาปลาทองริมสระน้ำ หรือซ่อนตัวอ่านนิยายเรื่องใหม่ของสำนักพิมพ์ Yae... ทั้งหมดนี้เป็นเรื่องเล็กน้อยทั้งนั้น  ในตอนนี้เธอไม่ใช่องค์หญิงกระเรียนขาวที่น่าชื่นชม ไม่ใช่ท่าน Ayaka ที่ดูแลคฤหาสน์ Kamisato แต่เป็น Ayaka ที่เป็นเด็กสาวธรรมดาเท่านั้น  เมื่อลบภาพลักษณ์ภายนอกที่สง่างามและเคร่งขรึม ก็จะเผยให้เห็นตัวตนที่แท้จริงที่เป็นอิสระและเรียบง่าย มีเพียงในตอนที่เป็น "เด็กสาวธรรมดาคนหนึ่ง" เท่านั้น ที่เธอสามารถปลดปล่อยภาระและทำในสิ่งที่ผู้หญิงธรรมดาสามารถทำได้  เมื่อรู้สึกหิวตอนดึกก็จะแอบหลบคนรับใช้ แอบเข้าไปในครัว ฮัมเพลงทำ Chazuke ให้ตัวเอง ในชั้นเรียนพิธีชงชาก็จะแอบทำนายดวงความรักตามรูปทรงของใบชา... เป็นต้น  แม้ว่าเธออาจจะไม่เคยอธิบายเรื่องนี้ให้คนอื่นฟัง แต่ Ayaka ก็รักเวลาของเธอในฐานะเด็กสาวธรรมดา เพราะช่วงเวลาแห่งอิสรภาพแบบนี้ของเธอมีน้อยมากจริง ๆ
เรื่องราวของตัวละคร 5
อาจารย์ผู้สอนที่ชี้นำ Ayaka ในศิลปะต่าง ๆ ของเธอเคยพูดว่า: ไม่ว่าจะในพิธีชงชา หมากรุก ศิลปะแห่งดาบ หรือในเรื่องความสง่างามอื่น ๆ Ayaka ต่างก็เป็นผู้เชี่ยวชาญอยู่แล้ว  เห็นได้ชัดว่าเธอเป็นหญิงผู้สูงศักดิ์ที่เก่งกาจ เชี่ยวชาญทั้งในตำราและวิชาดาบ การได้สอนลูกศิษย์เช่นนี้ ก็เป็นความสุขของอาจารย์ด้วยเช่นกัน  ไม่เคยมีความเสียใจอยู่เลยจริง ๆ งั้นเหรอ? Ayaka แอบคิดอย่างเงียบ ๆ  แก่นแท้ของชาคือความสงบและความเงียบ  หัวใจของดาบคือคมดาบที่แหลมคมที่สุด  จิตวิญญาณของหมากรุกคือสติปัญญาในการเข้าใจภาพรวม  ทั้งสามอย่างเธอเข้าใจดีแล้ว แต่เธอก็ยังคงโหยหาจิตวิญญาณแห่งมิตรภาพที่แท้จริงด้วย  Ayaka รอคอยเพื่อนคนหนึ่ง ที่จะเดินเคียงข้างเธออย่างเท่าเทียมกัน อยู่ร่วมกันแบบเคียงบ่าเคียงไหล่  บุคคลนั้นที่ไม่เห็นว่าเธอเป็นสมาชิกของสำนัก Yashiro หรือในฐานะขององค์หญิงกระเรียนขาว และการกระทำที่มีต่อเธอจะไม่ถูกผูกมัดด้วยมารยาทหรือสถานะ และถ้าเป็นไปได้ อาจจะเชี่ยวชาญในด้านต่าง ๆ ของการศึกษามากมาย และได้เห็นสิ่งที่น่าสนใจทุกรูปแบบ... และบางทีอาจจะสามารถเล่าเรื่องให้เธอฟังได้บ้าง  คน ๆ นั้นเท่านั้นที่จะกลายเป็นเพื่อนรักของ Ayaka ได้  "และถ้าเรื่องนี้ไม่ใช่เรื่องที่ยากลำบากอะไร... ขอถามได้มั้ยว่าฉันจะหาคนแบบนี้ได้ที่ไหนกันน่ะ?"
Moriwakamaru
"มา มา มา"  "มาเล่น Temari กัน"  "หนึ่ง สอง สาม"  "Temari โบยบินเหนือต้นซากุระศักดิ์สิทธิ์"  "สี่ ห้า หก"  "Temari โบยบินเหนือ Mt. Yougou"  "เจ็ด แปด เก้า"  "Temari กลับมาที่เดิมแล้ว"  "กลับไปที่มือของ Ayaka น้อยแล้วล่ะ"  นี่เป็นเพลงเด็กเพลงโปรดในวัยเด็กของ Ayaka  ในตอนนั้น เธอตั้งชื่อ Temari ที่เธอโปรดปรานว่า "Moriwakamaru" และฮัมเพลงนี้ในตอนที่เธอเล่น Moriwakamaru ในทุก ๆ วัน  เมื่อได้ยินเสียงร้องเพลงของ Ayaka ท่านพ่อ ท่านแม่และพี่ชายก็อดยิ้มไม่ได้ แถมยังร่วมเล่นกับเธอด้วย คนในครอบครัวล้อมวงกันเป็นวงกลมและผลัดกันโยน Temari  แต่ว่านั่นก็ผ่านมานานมากแล้ว และ Ayaka เองก็เลิกเล่น Temari ไปนานแล้ว  เธอได้กลายเป็นบุคคลสำคัญที่มีบทบาทหน้าที่ และ Moriwakamaru ซึ่งเป็นสัญลักษณ์ของวัยเด็ก และแบกรับความทรงจำอันล้ำค่าของเธอไว้นั้น ก็ถูกเก็บไว้ในตู้ของ Ayaka อย่างดี
วิชั่น
เมื่อหลายปีก่อน ในครอบครัวได้เกิดการเปลี่ยนแปลงครั้งใหญ่ มีภาระที่หนักอึ้งตกลงบนบ่าของ Ayato ผู้เป็นพี่ชาย ในเวลานั้น Ayaka ยังไม่มีความเป็นผู้ใหญ่และความสามารถเหมือนที่เธอเป็นอยู่ในขณะนี้  เธอเป็นเด็กขี้เล่น ไม่เข้าใจความรับผิดชอบของครอบครัว อีกทั้งยังขาดทักษะและประสบการณ์ ในการจัดการกับผู้คนมากหน้าหลายตา  แต่เมื่อมองดูท่านแม่นอนป่วยอยู่บนเตียงในโรงพยาบาล และเห็นพี่ชายที่ต้องทำงานอย่างหนัก Ayaka ก็ตระหนักได้ว่าเธอต้องเติบโตขึ้น  ดังนั้นเธอจึงตัดสินใจเลือกวิชาดาบและกวีนิพนธ์ที่ถูกทอดทิ้งมาเป็นเวลานานเป็นอย่างแรก นี่คือการฝึกขั้นพื้นฐานของการเป็นชนชั้นสูง หากเธอสามารถเชี่ยวชาญทั้งสองสิ่งนี้ได้ ก็จะถือได้ว่าเธอคู่ควรกับการเป็นบุตรสาวแห่งตระกูล Kamisato และจะสามารถเข้าร่วมพิธีการบางอย่างแทนพี่ชายของเธอได้ เพื่อแบ่งเบาภาระของเขา  ข้อเท็จจริงได้พิสูจน์แล้วว่า Ayaka ไม่ใช่คนที่มีพรสวรรค์ และเธอมีปัญหากับสิ่งต่าง ๆ เช่น การท่องจำบทกวีไม่ได้ งานเขียนที่ขาดความสง่างาม และการขาดวินัยในการเป็นซามูไร  แต่เธอก็ไม่เคยหวั่นไหว เมื่อจำบทกวีที่ไม่สามารถท่องจำได้ในการอ่านเพียงครั้งเดียว เธอก็จะท่องจำซ้ำไปห้าสิบครั้ง คำที่เขียนได้ไม่ดีในครั้งเดียว เธอก็จะฝึกเขียนมันซ้ำอีกห้าสิบครั้ง และเมื่อฝึกฝนวิชาดาบได้ไม่ดีในครั้งเดียว ก็ฝึกซ้ำไปอีกห้าสิบครั้ง  "ไม่มีใครสามารถเอาชนะคนที่ฝึกฝนมานับพันครั้งได้" นี่คือสิ่งที่ท่านแม่ของเธอบอกไว้กับเธอ  หลังจากที่ท่านแม่ของเธอจากไป เธอก็ไม่ใช่ Ayaka น้อยอีกต่อไป เธอในตอนนี้คือ Kamisato Ayaka เป็นคุณหนูใหญ่ของตระกูล Kamisato แห่งสำนัก Yashiro หนึ่งในสามตระกูลที่ปกครองโดยท่านโชกุน  การฝึกวิชาดาบได้กลายเป็นส่วนหนึ่งของชีวิตประจำวันของเธอ การฝึกฝนดาบได้ดำเนินต่อไปตั้งแต่ต้นจนถึงปัจจุบันโดยไม่มีการหยุดพัก  จนวันหนึ่งในที่สุด Ayaka ก็เอาชนะคู่ต่อสู้ได้ในการโจมตีเพียงครั้งเดียว ทันใดนั้น ขณะที่เธอยืนอยู่กลางโรงฝึก ดอกไม้ที่เย็นยะเยือกก็ควบแน่นไปทั่ว และ ณ จุดนั้นเอง ที่ปลายดาบของเธอมีวิชั่นที่เยือกเย็นและสว่างไสวห้อยอยู่  "ไม่มีใครสามารถเอาชนะคนที่ฝึกฝนมานับพันครั้งได้" ใช่แล้ว แม้แต่เทพเจ้าเองก็ยังสั่นสะท้าน
