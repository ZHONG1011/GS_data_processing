ข้อมูลตัวละคร
แม้ว่ารูปร่างหน้าตาจะเป็นชายหนุ่มอายุน้อยแต่อายุของ Xiao นั้นก็เกินกว่าสองพันปีมาแล้ว  โชคดีที่ไม่มีใครดูถูกเขาเพราะรูปร่างหน้าตา เพราะไม่ว่าใครก็สามารถรู้สึกได้ว่าชายหนุ่มคนนี้เป็นคนที่ดุร้าย  ...อันตราย, เคร่งขรึม สายตาคมราวกับใบมีด  ถึงแม้ว่าในสายตาของเหล่าเซียนนั้นชื่อเสียงและความอาวุโสของเขาถือว่าอยู่ในระดับสูงศักดิ์ แต่ท่ามกลางผู้คนแล้วเขากลับไม่เป็นที่รู้จักเท่าใดนัก  ซึ่งก็เป็นสิ่งที่หลีกเลี่ยงไม่ได้ เขานั้นไม่ใช่สัญลักษณ์ของความเป็นมงคล ไม่สามารถให้ความร่ำรวย หรือเป็นดาวนำโชคได้ และก็ไม่ได้อาศัยอยู่บน Jueyun Karst ที่เป็นสัญลักษณ์ของความเป็นเซียนด้วย  หากผู้ใดเห็น Xiao ใช้พลังเวทมนตร์ของเขา สถานการณ์ของผู้นั้นเกรงว่าจะอยู่ระหว่างความเป็นและตาย อันตรายเป็นอย่างยิ่ง  ไม่ใช่ว่า Xiao ต้องการทำร้ายผู้คน แต่เพียงเพราะว่า Xiao นั้นต้องต่อสู้กับความมืดที่มีพลังเพียงพอจะกลืนกินแสงสว่างของ Liyue มาโดยตลอด ซึ่งหากคนธรรมดาเข้าไปใกล้การต่อสู้ก็จะได้รับผลกระทบอย่างหลีกเลี่ยงไม่ได้  แน่นอนว่านี่ไม่ใช่ความลับที่จะต้องถูกปิดปากหรอกนะ
เรื่องราวของตัวละคร 1
แท้จริงแล้ว Xiao สู้อยู่กับใครกันแน่นะ?  หากต้องการเปิดเผยความจริงอย่างอ้อม ๆ แล้วล่ะก็ สามารถกล่าวได้ว่า: ความแค้นจากอดีต, ความปรารถนาที่ไม่บรรลุผล และการคร่ำครวญของผู้พ่ายแพ้  ส่วนคำตอบที่ตรงไปตรงมาคือ: สิ่งที่หลงเหลืออยู่ของเหล่าอสูรและเทพที่พ่ายแพ้สงคราม ในระหว่าง "สงครามเทพอสูร" ซึ่งเกิดขึ้นก่อนการก่อตั้งเทพเจ้าทั้งเจ็ด  พวกมันพ่ายแพ้ต่อ Morax และถูกสะกดไว้ด้วยหินผา  อย่างไรก็ตามเหล่าปีศาจจะอยู่ยงคงกระพันและการรับรู้ของพวกมันยังคงแพร่กระจายอยู่ พลังและความเกลียดชังนั้นส่งผ่านมาหลายปีต่อหลายปีแล้วหวนกลับเข้าหาเหล่าสรรพสัตว์  เหล่าผู้มีอำนาจของ Liyue ที่ล่วงรู้ถึงความจริงจะเรียก Xiao ผู้ผ่านมานับหมื่นนับพันค่ำคืนว่า "ระบำพิชิตมาร"  การต่อสู้เหล่านั้น ไม่มีทั้งผู้ชนะและไม่มีที่สิ้นสุด  การต่อสู้เหล่านั้น ไม่มีทั้งพยานและไม่มีใครเอ่ยคำขอบคุณ
เรื่องราวของตัวละคร 2
"Xiao" นั้นแท้จริงแล้วไม่ใช่ชื่อจริงของยักษา หากแต่เป็นนามแฝงที่ใครบางคนมอบให้เขาด้วยเหตุผลด้านความปลอดภัย  เมื่อครั้งที่ Xiao ยังเป็นเพียงเด็กหนุ่มไร้เดียงสานั้นได้ถูกจอมปีศาจจับจุดอ่อนได้และควบคุมตัวเอาไว้ให้คอยทำเรื่องต่าง ๆ ที่โหดร้ายและทารุณมากมาย  เขาสังหารไปแล้วนับไม่ถ้วน เหยียบย่ำอุดมการณ์ไปแล้วมากมาย ถึงขนาดถูกสั่งให้กลืนกินความฝันที่สวยงามของผู้ที่แพ้พ่าย สิ่งเหล่านี้สร้างความขมขื่นให้เขามากมายแต่ก็ต้องทำอย่างไม่มีทางเลือก  จนในที่สุด ท่ามกลางสงครามระหว่างเทพเจ้าและอสูร เทพเจ้าแห่งหิน Morax ก็ได้เผชิญหน้ากับเจ้านายของยักษา  ประวัติศาสตร์ของคนรุ่นหลังได้เปิดเผยคำตอบสำหรับชัยชนะครั้งนั้นอย่างชัดเจน  "ราชาแห่งหิน" ได้ปลดปล่อยยักษาและตั้งชื่อเขาว่า "Xiao"  "ในตำนานของประเทศอื่น คำว่า "Xiao" นั้นหมายถึงภูตผีที่ต้องเผชิญกับความทุกข์ทรมาน ซึ่งเจ้าเองก็เคยเจอกับประสบการณ์ต่าง ๆ นั้นมาอย่างมากมาย ดังนั้นจงใช้ชื่อนี้ต่อไปในอนาคตเถอะ"
เรื่องราวของตัวละคร 3
เพื่อเป็นการตอบแทนความเมตตาของเทพเจ้าแห่งหิน Xiao จึงได้เฝ้าปกป้อง Liyue มานับพันปี  ตลอดระยะเวลาอันยาวนานที่ต้องรับคำสั่งจากเหล่าอสูร ความไร้เดียงสาและนุ่มนวลต่าง ๆ ของ Xiao นั้นก็จางหายไปหมดแล้ว เขาในตอนนี้นั้นเหลือเพียงความสามารถในการสังหารเท่านั้น  การต่อสู้เป็นเพียงสิ่งเดียวที่เขาสามารถทำได้เพื่อคนใน Liyue แล้ว  ถ้างั้นมีอะไรที่ผู้คนพอจะทำให้เขาได้บ้างมั้ยนะ?  คนทั่วไปนั้นคงจะไม่มีความคิดเช่นนี้อย่างแน่นอน แม้จะอยู่ห่างไกลแต่แรงกดดันของเขานั้นก็ยังทำให้กลัวจนหัวหด  แต่ว่า...หากมีคนต้องการจะทดแทนบุญคุณเขาจริงล่ะก็ ก็ยังพอมีสิ่งเล็กน้อยที่จะแบ่งปันให้กันได้  สายลับของ Qixing ผู้ให้การสนับสนุนในการกำจัดอสูรของ Xiao ภายนอกนั้นเป็นเพียงโรงแรมทั่วไปนามว่า "Wangshu Inn"  Xiao มักจะไปที่นั่นเป็นครั้งคราวเพื่อกินเต้าหู้อัลมอนด์ ซึ่งดูจากการแสดงสีหน้าเมื่อเขากินมันแล้วแสดงว่าเขาน่าจะชอบมันจริง ๆ ล่ะนะ  ของหวาน ๆ แบบนี้จริง ๆ แล้ว Xiao ก็ไม่ได้คลั่งไคล้เท่าใดนัก แต่ความรู้สึกตอนกินเต้าหู้อัลมอนด์นั้น ช่างเหมือนกันกับ "ความฝันที่สวยงาม" ซะจริง ๆ
เรื่องราวของตัวละคร 4
แท้จริงแล้ว Xiao สู้กับอะไรอยู่กันแน่นะ?  ตามที่ผู้มีอิทธิผลใน Liyue รู้ก็คือเขากำลังต่อสู้กับภาพของปีศาจที่เกิดจากสิ่งตกค้างของสงครามเทพอสูร  แต่ถ้าคุณถาม Xiao โดยตรง คำตอบอาจไม่เป็นเช่นนั้น  ครั้งหนึ่ง Xiao นั้นเคยอยู่ภายใต้การควบคุมของจอมปีศาจและต้องอยู่อย่างทุกข์ทรมาน จนกระทั่งการมาถึงของราชาแห่งหินทำให้เขาได้รับอิสรภาพ  พลังของ Xiao นั้นแต่เดิมคือพลังชั้นยอดของเซียน ซึ่งการกำจัดเหล่ามอนสเตอร์นั้นไม่ใช่เรื่องยากเย็นอะไร  เพียงแต่ว่าความหลงใหลในการได้กำจัดมอนสเตอร์นั้นมีพลังมาก คิดแค่ว่าสิ่งมีชีวิตชั่วร้ายจะถูกกำจัดไป ก็ทำให้จิตวิญญาณของ Xiao บิดเบี้ยวได้เช่นกัน  เพื่อกำจัดความเกลียดชังเช่นนี้จำเป็นต้องแบกรับ "กรรม" ของพวกมัน ซึ่งกรรมที่สะสมมานานหลายปีก็เพียงพอที่จะทำลายได้ทุกสิ่ง  แต่ว่า Xiao นั้นก็ไม่ได้รู้สึกเกลียดชังอะไร ชีวิตของเขานั้นอยู่มานานถึงสองพันปี หนี้ของความกตัญญูซึ่งควบคู่ไปกับการแก้แค้นทั้งหมดนั้น ก็ล้วนแต่เป็นเพียงหมอกที่ผ่านตาไปเท่านั้น  ไม่มีความเกลียดชังใดที่ไม่สามารถบรรเทาได้เป็นพัน ๆ ปี และก็ไม่มีพระคุณใดที่ไม่อาจทดแทนได้ในพันปีเช่นกัน  อายุที่ยืนยาวขนาดนี้ สุดท้ายก็เหลือแต่ตัวเองเพียงเท่านั้น  การต่อสู้ของ Xiao นั้นมีความหมายอยู่ในตัวของมัน  มันคือการที่เขาต่อสู้กับตัวเองตลอดมา
เรื่องราวของตัวละคร 5
แท้จริงแล้ว Xiao สู้อยู่กับใครกันแน่นะ?  นักเดินทางรู้ดีว่า Xiao ต่อสู้อยู่กับความมืดที่คุกคาม Liyue มาตลอด เขาสู้เพื่อปกป้อง Liyue  แล้วใครจะเป็นผู้ปกป้องเขากันล่ะ?  ครั้งหนึ่งในการต่อสู้ยามค่ำคืนจนถึงรุ่งเช้า Xiao ได้ใช้พลังของเขาไปจนเกือบหมด จนเขาเกือบจะทำหน้าที่ของเขาไม่สำเร็จ  ทุ่งต้นอ้อได้ถูกทำลายจนราบคาบจากการต่อสู้ที่ดุเดือด Xiao ดึงหอกของเขาที่ปักอยู่บนพื้นออกมา และเริ่มเดินทางกลับบ้าน  ถึงจะบอกว่าเป็นการกลับบ้าน แต่เขาผู้ไม่มีบ้านให้กลับ จึงทำได้เพียงเดินออกจากสนามรบเท่านั้น  Xiao ผู้เหนื่อยล้า เมื่อถูกความอาฆาตของเทพอสูรแทรกซึมเข้าสู่ร่างมันก็เกิดผล  ความแค้นที่ไร้ที่สิ้นสุดเอ่อท่วมความรู้สึกของเขา แล้วเขาก็ล้มลงบนพ้นด้วยความเจ็บปวดเกินบรรยาย  แต่ทันใดนั้น ความเจ็บปวดที่มาอย่างเฉียบพลันก็หายหายไปอย่างไร้ร่องร่อย  Xiao ไม่ได้เป็นคนควบคุมความคิดที่ชั่วร้ายเหล่านั้น แต่เป็นเสียงขลุ่ยที่ช่วยเขาไว้  เสียงขลุ่ยอันสดใสได้ถูกสายลมพัดมา เสียงของมันดังก้องไปทั่วผืนน้ำ และสะท้อนระหว่างภูเขา  มันปกป้อง Xiao ไว้ ช่วยปลอบประโลมจิตใจอันว้าวุ่นของเขาให้สงบลง  เสียงขลุ่ยของใครกัน? ถึง Xiao จะรู้สึกสงสัย แต่เขาก็ไม่อยากไปหาคำตอบ ในใจของเขานั้นมีคำตอบที่คาดเดาไว้แล้ว  ผู้ทีสามารถช่วยเหลือเขาได้คนก่อนหน้านี้เป็นถึงหนึ่งในเทพทั้งเจ็ด ถ้างั้นท่านนี้ ก็อาจจะเป็น...
"Ode to Windborne Wraith"
นักวิชาการจากสถาบัน Sumeru เคยทำการศึกษาพื้นบ้านเกี่ยวกับ Liyue และเขียนผลการวิจัยลงในหนังสือชื่อ "การเดินทางสู่ดินแดนแห่งหิน" โดยมีฉบับแยกจำหน่ายใน Sumeru และ Liyue  โดย "สิ่งมหัศจรรย์ที่ซ่อนอยู่ใน Liyue" เป็นเวอร์ชันที่วางจำหน่ายใน Liyue ได้มีการลบเนื้อหาเกี่ยวกับคาถาและโพชั่นลึกลับจำนวนมากออกไป  "กลลวงแห่งปีศาจ" เป็นหนึ่งในบทลึกลับที่มีการบันทึกไว้ในฉบับสมบูรณ์ที่อยู่ในสถาบัน Sumeru เท่านั้น  ในบทความมีการกล่าวถึงว่า ถึงแม้ "ห้าเซียนยักษา" จะมีพลังอันยิ่งใหญ่และเปี่ยมด้วยคุณธรรม แต่ยังต้องถูกบาปของตนเองพันธนาการไว้ ทำให้ต้องตกอยู่ในความหวาดกลัวและความทุกข์ทรมาน ทำให้พวกเขาต้องพเนจรในแดนมนุษย์อย่างทรมานนานนับหลายพันปี  ในบทนี้ยังกล่าวถึงวิธีการบูชาเหล่ายักษา เช่น การถวายอาหาร การสวดบูชา ฯลฯ วิธีเหล่านี้จะทำให้ยักษาพึงพอใจ และยินดีที่จะปกป้องความสงบสุขของผู้คนต่อไป  ในฐานะนักรบของเหล่าเซียน พวกเขาเชี่ยวชาญในการต่อสู้ และมักออกรบด้วยตนเอง อย่างไรก็ตาม ในช่วงหลายพันปีที่ผ่านมามีสงครามมากเกินไป ทำให้กลุ่มยักษาเกือบจะถูกกำจัดไปจนหมด ปัจจุบันยังคงมีรูปปั้นยักษาปราบปีศาจขนาดใหญ่หลงเหลืออยู่ใน Liyue แต่ใบหน้าของพวกเขาได้ถูกทำลายไปหมดแล้ว  นักวิชาการของสถาบัน Sumeru ได้ใช้ภาษาที่ซับซ้อนและวกวนในการเขียนบทความนี้ ทำให้ความนิยมของ "สิ่งมหัศจรรย์ที่ซ่อนอยู่ใน Liyue" น้อยกว่า "หนังสือนำเที่ยว Teyvat" และบทสรุปทางประเพณีของประเทศต่าง ๆ ที่ El Musk เขียนเป็นอย่างมาก
วิชั่น
ชื่อเต็มของเซียนคือ "เซียนสามตาห้าร่าง" โดย "สามตา" หมายถึงวิชั่น ซึ่งเป็นเหมือนดวงตาที่สามที่พวกเขามีมาตั้งแต่เกิด  แต่การที่พวกเขามีวิชั่น จะเป็นเหตุผลเดียวกับการที่มนุษย์ได้รับวิชั่น ซึ่งถือเป็นสิ่งยืนยันการยอมรับจาก Celestia หรือไม่?  Xiao จำช่วงเวลาที่เขาได้รับวิชั่นไม่ได้แล้ว สำหรับมนุษย์มันคงเป็นเหตุการณ์ที่ลืมไม่ลง แต่สำหรับเขาแล้ว มันเป็นจัดเริ่มต้นของการต่อสู้ที่ไร้จุดจบ  สิ่งที่ทำให้ Xiao ลืมไม่ลง กลับเป็นเรื่องอื่นอย่างสิ้นเชิง  เทศกาลของมนุษย์ส่วนใหญ่เป็นการเฉลิมฉลอง แต่มีเพียงไม่กี่คนที่จำเรื่องราวเบื้องหลังเทศกาลได้  เทศกาลเหล่านี้ ส่วนใหญ่มักจะตรงกับวันที่เซียนได้ปราบมอนสเตอร์กินคนทั้งหลาย ผู้คนได้จัดการแสดงเลียนแบบฉากการปราบปีศาจ เพื่อระลึกถึงวีรกรรมอันยิ่งใหญ่ของผู้กล้า ต่อมาประเพณีนี้ได้พัฒนาไปสู่กาลเฉลิมฉลองในงานเทศกาล  ความเกลียดชังและพลังที่เหลืออยู่ของเทพอสูรทั้งหลายทั่วเมือง Liyue ที่เคยพ่ายแพ้ต่อ Morax บางครั้งพลังที่ผิดปกติงจะปะทุขึ้นในสภาวะครึ่งหลับครึ่งฝันของพวกเขา ในบรรดาการปะทุที่เกิดขึ้น ในช่วงเทศกาล Lantern Rite นั้นมีความรุนแรงที่สุด  Xiao ได้รับคำสั่งให้แสดง "ระบำพิชิตมาร" เพื่อปราบปีศาจในช่วงเทศกาล Lantern Rite ตลอดทั้งวันทั้งคืน เพราะเหตุนี้จึงทำให้เขาเกลียดชังเทศกาลนี้ยิ่งกว่าอะไร  Xiao ไม่คิดว่าการต่อสู้เป็นสิ่งที่อันตราย เพราะความทุ่มเทของเขาทำให้เมือง Liyue รักษาความสงบสุขเอาไว้ได้ ผู้คนต่างพากันจุดโคม และแสงแห่งความสุขก็ส่องสว่างไปทั่วท้องฟ้าและท้องทะเลยามค่ำคืน  ในช่วงเวลานั้นเองที่มีความรู้สึกบางอย่างก่อตัวขึ้นในใจของ Xiao  ความเดียวดาย? ความสงบ? หรือความกลัวต่ออนาคต?  เซียนหนุ่มถามใจตัวเองเงียบ ๆ แต่กลับไม่ได้รับคำตอบใด
