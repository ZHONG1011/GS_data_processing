Gladiator's Finale
เพิ่มพลังโจมตี 18%
เมื่อตัวละครที่สวมเซ็ตอาร์ติแฟกต์นี้ใช้ดาบ, ดาบใหญ่, หอก ตัวละครจะสร้างความเสียหายจากการโจมตีปกติเพิ่มขึ้น 35%
Gladiator's Nostalgia
ไม่มีใครรู้ถึงเหตุผลที่ Gladiator ในตำนาน กลัดดอกไม้นี้ไว้บนอกของเขา มันเป็นสิ่งที่อ่อนโยนเพียงสิ่งเดียวบนร่างของเขา
 แต่เดิมเป็นดอกไม้ขนาดเล็กที่หาได้ทั่วไปที่ถูกเด็ดขึ้นมาโดยเจ้านายผู้อ่อนโยนของนักสู้ เขาใช้มันทำเข็มกลัดและกลัดไว้ไว้ที่หน้าอกของนักสู้ มันได้กลายเป็นด้านที่อ่อนโยนที่สุดของเขา  ในตอนที่นักสู้ยังไม่เป็นตำนานที่ยังมีชีวิต ครั้งหนึ่งเขาเคยเดินร่วมกับเจ้านายน้อยอยู่ในสวน เจ้านายเด็ดดอกไม้และส่งมันให้กับทาสผู้เงียบขรึม "ของขวัญไม่จำเป็นต้องเป็นของรางวัล บางทีอาจเป็นเพียงความตั้งใจที่จะให้" ในอนาคตอีกไกลนับจากนี้ เจ้านายผู้เจ้าเล่ห์จะกล่าวข้อความนี้ต่อเขา  ในตอนที่นักสู้ผู้ไร้พ่ายต้องล้มลงแทบเท้าของหญิงสาว เขาได้นึกถึงความฝันที่เขามีเมื่อหลายปีก่อน "ช่างเป็นดอกไม้ที่งดงามอะไรเช่นนี้ ไม่รู้ว่าเมื่อไหร่ฉันจะออกไปดูได้บ้าง" "หน้าตาของดอกไม้ที่เติบโตอยู่ในป่าจะเป็นยังไงกันนะ" 
Gladiator's Destiny
ปีกแห่งความฝันที่มีอิสรเสรีเฉกเช่น พญาเหยี่ยว ในช่วงวาระสุดท้าย นกที่ไร้ซึ่งพันธะจะทิ้งขนนกนี้ลงบน กลางหน้าอกของเขา
 เมื่อนักสู้ผู้ไร้พ่ายได้ยอมรับจุดจบของเขา ผู้ท้าชิงสาวได้แสดงความเคารพครั้งสุดท้ายของเธอต่อนักสู้  เมื่อความหยิ่งยโสของชัยชนะและความปรารถนาที่จะมีอิสรภาพ จางหายไปในอากาศราวกับสายหมอกยามเช้า และเมื่อแสงยามรุ่งสางส่องบนเวทีผ่านชั้นเมฆสีเลือด นักสู้ก็เห็นนกที่บินไปมา  การต่อสู้อีกครั้งสุดท้ายก่อนจะได้รับอิสรภาพ นักสู้กลับต้องพ่ายแพ้ต่อหญิงสาวผู้ไม่รู้ที่มา เสียงร้องและเสียงโหยหวนระเบิดขึ้นมาในหมู่ฝูงชนราวกับฟ้าคะนอง แต่ผู้ชนะปฏิเสธที่จะเหยียดหยามคู่แข่งของเธอโดยการประหารชีวิต เธอไม่ได้พุ่งดาบของเธอไปที่คอหอยของคู่ต่อสู้ และจบชีวิตของเขาเหมือนอย่างทาสคนหนึ่ง  บาดแผลที่ได้รับการรักษาถูกปกคลุมไปด้วยขนนก ในที่สุดนักสู้ก็เริ่มต้นการเดินทางราวกับนกที่มีอิสระ ไปยังสถานที่ที่ดอกไม้บานและนกบินทะยานไป 
Gladiator's Longing
ตัวจับเวลาที่บันทึกระยะเวลาตลอด ชีวิตการต่อสู้ฆ่าฟันของ Gladiator ในโคลอสเซียม เป็นสิ่งแสดงถึงการรอคอยต่ออิสรภาพที่เขาควรได้รับในตอนท้าย
 นักสู้สร้างนาฬิกาทรายนี้ขึ้นมาเพื่อตัวเองและจะพลิกมันทุกการต่อสู้ เมื่อนาฬิกาทรายหยุดลง นักสู้ก็จมลงสู่บ่อน้ำที่เต็มไปด้วยเลือด  เมื่อนักสู้เข้าสู่สนามรบ เขาวางนาฬิกาทรายไว้ข้าง ๆ เมื่อการต่อสู้จบลงและผู้คนเริ่มส่งเสียงเชียร์เขา ทรายในนาฬิกาทรายนั้นก็ยังคงไหลอยู่  นั่นคือการต่อสู้ครั้งสุดท้ายของนักสู้ ฝ่ายตรงข้ามนั้นเป็นหญิงสาวร่างบางที่เพิ่งเริ่มสู้เป็นครั้งแรก จากสายตาของเธอ เขาเห็นทั้งความหวาดกลัวและประกายของดวงตาของลูกสิงโต จากการก้าวเดินของเขา เธอเห็นโซ่ตรวนที่ผูกมัดนักสู้มาตลอดหลายปี มันเป็นการต่อสู้ที่นักสู้สูงวัยไม่ได้พบเจอมานานหลายปี ดุดัน...และน่าพอใจ... แต่การต่อสู้จบลงในชั่วพริบตา ดาบแทงเข้าไปยังหัวใจของนักสู้และทรายในนาฬิกาทรายของเขาก็หยุดไหล 
Gladiator's Intoxication
แก้วทองคำที่แชมป์ Gladiator ใช้ดื่มเหล้าในสมัยโบราณ มันถูกเติมเต็มไปด้วยชัยชนะของเขาตลอดหลายปีจนกระทั่งวันที่เขาล้มลง
 กุณโฑที่ทำจากทองคำ มันเป็นของขวัญจากเจ้านายของแชมป์นักสู้ เครื่องดื่มที่แชมป์นักสู้ดื่มจากกุณโฑนี้ มันคือไวน์ชั้นดีหรือเลือดของผู้ที่พ่ายแพ้  นักสู้ชนะการต่อสู้นองเลือดอีกครั้ง ร่างของเขาฟกช้ำไปทั่วและอุทิศให้กับเจ้านายของเขา ชัยชนะ เกียรติยศ และเสียงปรบมือนั้น มักจะทำให้มึนเมากว่าไวน์ชั้นดีและลืมความเจ็บปวดทางร่างกาย  เจ้านายอนุญาตเขาให้ร่วมงานฉลองและมอบกุณโฑนี้ให้แก่เขา มันเป็นกุณโฑที่ประณีตซึ่งทำขึ้นเพื่อเขาโดยเฉพาะเพื่อแสดงถึงความห่วงใยของเจ้านาย ความทรนงนั้นเปรียบเหมือนโซ่ทองคำ ความสัมพันธ์ส่วนตัวกลับเป็นเหมือนดั่งพิษที่แพร่เข้าไปในกระดูก ฮีโร่ลังเลที่จะดื่มไวน์ฉลองชัยชนะ และพลาดโอกาสดีที่จะปลดปล่อยตนเอง 
Gladiator's Triumphus
หมวกเกราะของ Gladiator ในตำนาน เปรอะเปื้อนไปด้วยคราบเลือดของ ศัตรูนับไม่ถ้วน และเคยได้รับเสียงเชียร์ตอบรับจากผู้ชมอย่างล้นหลามเช่นกัน
 หมวกนักสู้ของ Mondstadt ในสมัยโบราณ ด้านบนมีขนนกที่ดูสะดุดตาอยู่ สำหรับผู้ชมที่คลั่งไคล้ หมวกนักสู้นี้เป็นสัญลักษณ์ของการต่อสู้อันไร้พ่าย  นักสู้ในตำนานได้ผ่านการสู้รบหลายร้อยครั้งและไม่มีมนุษย์หรืออสูร ตนใดที่สามารถเอาชนะดาบของเขาได้ ในชัยชนะแต่ละครั้ง นักสู้ผู้ไร้พ่ายได้เดินผ่านประตูราวกับฮีโร่และตอบรับเสียงเชียร์ของผู้ชม  เฉพาะในช่วงเวลาแห่งชัยชนะ ทาสดูเหมือนจะกลายเป็นเจ้านาย แต่แสงสว่างของเสรีภาพถูกปกคลุมด้วยความเย่อหยิ่ง ในช่วงเวลาแห่งชัยชนะ นักสู้เห็นโลกภายนอกห้องขังอย่างแท้จริง และความหวังในการไถ่ถอนตัวเองก็ใกล้ขึ้นเรื่อย ๆ  จนถึงวันที่หมวกของฮีโร่หล่นกลิ้งลงกับพื้น อัฒจันทร์และสนามรบถึงได้ตื่นขึ้นจากความฝัน อย่างไรก็ตามทาสไม่ได้ทำให้เจ้านายของเขาพอใจด้วยการใช้ ประโยชน์จากชีวิตที่ต่ำต้อยของเขา 
