พบกันครั้งแรก...
ฉันชื่อ Yanfei เป็นผู้เชี่ยวชาญด้านกฎหมายในท่าเรือ Liyue เพียงหนึ่งเดียว! ฉันเชี่ยวชาญทุกอย่างทั้งข้อพิพาททางการค้า การไกล่เกลี่ยทางแพ่งและการดำเนินคดีทางอาญา! ช่องทางการติดต่อของฉัน... ฉันควรจดไว้ให้คุณตรงไหนดีล่ะ? อืม... เขียนลงกระดาษก็หายง่าย เขียนใส่มือก็อาจจะเลือนรางได้... อ้อ! ใช่แล้ว งั้นเขียนลงบนเสื้อของเพื่อนตัวน้อยข้าง ๆ คุณดีกว่า
แชท - กฎหมาย
กฎหมายเป็นได้ทั้งข้อผูกมัด และเครื่องมือ คุณต้องจำไว้นะ! ถ้าจำไม่ได้ ฉันจะบอกให้อีกสักสองรอบละกัน
แชท - งาน
กฎและความรู้สึกนึกคิดของมนุษย์บ้างก็ขัดแย้งกัน บ้างก็เข้ากันได้ การชั่งน้ำหนักทั้งสองอย่างนี้เป็นความรู้อย่างหนึ่งเลยล่ะ
แชท - การอ่าน
หุหุ มีคดีแบบนี้อยู่ด้วยเหรอเนี่ย... โลกช่างกว้างใหญ่ มีเรื่องมากมายที่คาดไม่ถึงสินะ
ในเวลาที่ฝนตก...
ฝนตกอีกแล้ว! ท่านลอร์ดแห่งหินรีบมาขับไล่ฝนให้ฟ้าใสทีเถอะ ประมวลกฎหมายนี่จะเปียกไม่ได้นะ
ในเวลาที่หิมะตก...
นะ... นี่ มันอากาศบ้าบออะไรกัน หนะ หนาวจังเลย... ฮัดชิ้ว...
แดดส่องดีจัง...
ถือโอกาสตอนที่อากาศดี ๆ ท่องมาตรากฎหมายสักหน่อยดีกว่า หืม? "กฎหมายพาณิชย์ Liyue" บทที่ 27 มาตราที่ 6 ข้อที่ 3 เขียนไว้ว่าอะไรน่ะ... ฉันลืมไปได้ยังไงกัน? ไม่ได้สิ ไม่ได้...
อรุณสวัสดิ์...
ตอนเช้าต้องออกไปจัดการคดีพิพาทเกี่ยวกับหนี้ ก่อนเที่ยงต้องตอบกลับลูกค้าที่มาปรึกษาเมื่ออาทิตย์ที่แล้ว... เอาล่ะ! ทำงาน ๆ!
สวัสดีตอนเที่ยง...
หาว... ง่วงจัง... มาโต้วาทีกันหน่อยดีไหม จะได้ช่วยให้สมองฉันตื่นขึ้นสักหน่อย! หัวข้อโต้วาทีก็คือ "การเปิดธนาคาร Northland Bank ส่งผลดีมากกว่าผลเสียหรือส่งผลเสียมากกว่าผลดีต่อเศรษฐกิจของ Liyue" อื้อ หัวข้อนี้แหละ คุณเลือกฝ่ายก่อนเลย
สวัสดีตอนเย็น...
ตลาดกลางคืนเหรอ? อืม... ทีแรกฉันว่าจะอยู่บ้านและจัดระเบียบบันทึกของฉันน่ะ แต่ถ้าคุณอยากไปเดิน งั้นพวกเราไปด้วยกันเถอะ อ้อ ขอบอกก่อนว่าร้านค้าบางร้านชอบจัดโปรโมชั่นในตอนกลางคืนด้วยล่ะ เพราะต้องการให้แน่ใจว่าสินค้าสดใหม่ทุกวันและไม่อยากเสียของที่ขายเหลือในวันนี้  เรื่องต่อรองราคา ปล่อยให้เป็นหน้าที่ของฉันเถอะ เศษเงินที่ได้... ก็ถือเป็นค่าบริการของฉันละกัน
ราตรีสวัสดิ์...
อยากนอนหลับเร็ว ๆ งั้นเหรอ? ถ้างั้นเดี๋ยวให้ฉันอธิบายประวัติวิวัฒนาการของกฎหมาย Liyue ให้คุณฟัง ไม่มีเพื่อนของฉันคนไหนทนอยู่ได้ถึงยี่สิบนาทีเลยสักคน ถ้าคุณต้องการให้นอนเร็วกว่านั้น ฉันจะท่องกฎหมายให้ฟังละกัน! พรุ่งนี้อย่าลืมบอกฉันว่าคุณได้ยินไปกี่มาตราน่ะ อะแฮ่ม... ฉันจะเริ่มแล้วนะ?
เกี่ยวกับตัว Yanfei เอง - บรรยากาศ
ตอนฉันอ่านเอกสารบรรยากาศดูตึงเครียดมากเลยเหรอ? อืม... คุณคิดอย่างนั้นนี่เอง แต่ว่านั่นเป็นแค่ตอนที่ฉันทำงานเท่านั้นแหละ ก็คือว่า บนร่างกายฉันมีปุ่มที่มองไม่เห็นอยู่น่ะ พอหมุนปุ่มขึ้นก็เป็นโหมดปกติ พอหมุนปุ่มลงก็เปลี่ยนเป็นโหมดทำงาน ร่างกายคุณไม่มีปุ่มแบบนั้นเหรอ?
เกี่ยวกับตัว Yanfei เอง - ความอ่อนแอ
ฉันกลัวมากที่สุดที่จะต้องเผชิญกับข้อพิพาททางแพ่งที่จะต้องแก้ไขด้วยตรรกะและเหตุผล เช่น ความล้มเหลวในชีวิตแต่งงาน การฟ้องร้องดำเนินคดี... แม้ว่าคนที่เกิดเรื่องจะต้องอ่อนโยนและอดทนกับคู่กรณี แต่บางฝ่ายก็ไม่สามารถสื่อสารกันได้อีกต่อไป ... เฮ้อ แม้ว่าฉันจะโฆษณาว่าไปว่าฉันน่ะ "เชี่ยวชาญทุกเรื่อง" แต่ถ้าฉันตัดสินใจเองได้ล่ะก็ ฉันยังหวังว่าทุกคนจะอยู่อย่างสงบสุข จะได้มีกรณีแบบนี้น้อยลงน่ะ
เกี่ยวกับเรา - การตั้งราคา
ต้องการให้ฉันเป็นที่ปรึกษาของคุณงั้นเหรอ? ได้สิ การตีความกฎหมาย 6,000 Mora ถ้าให้คำปรึกษาด้วยก็คิดชั่วโมงละ 180,000 Mora คดีการค้า 1 คดี ราคา 710,000 Mora ส่วนการเสนอราคาและค่าคอมมิชชั่นเฉพาะสำหรับการติดตามผลจะต้องขึ้นอยู่กับแต่ละสถานการณ์ เป็นยังไงบ้างล่ะ ราคาไม่แพงเลยใช่ไหม?
เกี่ยวกับเรา - ความสัมพันธ์
คุณเดินทางไปทั่วทุกสารทิศ ถ้ากลัวว่าจะยุ่งยากในการจัดการกับปัญหาต่าง ๆ วิธีที่ดีที่สุดคือการเดินทางไปกับคนที่รู้และเข้าใจกฎหมายไงล่ะ และสิ่งฉัน Yanfei เชี่ยวชาญไม่ใช่แค่กฎหมาย Liyue เท่านั้นนะ เอ่อ แม้ว่าเรื่องของ Fontaine จะซับซ้อนไปสักหน่อย... แต่ด้วยสมองอันชาญฉลาดของฉัน ก็ไม่ยากหรอกที่ฉันจะจดจำมัน! สะ...สรุปก็คือ! ฉันเป็นที่พึ่งได้แน่นอน!
เกี่ยวกับ "วิชั่น"...
"วิชั่น" เกิดมาเพื่อตอบสนองความปรารถนาอันแรงกล้า ในฐานะคนที่เหมาะสม ฉันจึงได้รับมัน เพราะ... ฉันหวังว่าทุกคนจะซื่อสัตย์และปฏิบัติตามกฎหมายน่ะ! แต่ถ้ามีคนกล้าเข้ามาก่อความวุ่นวายล่ะก็ หึหึ งั้นต้องยอมรับการลงโทษทางกฎหมายจากฉันซะ!
ต้องการจะแชร์อะไร - ตาชั่ง
ตาชั่งนี้เป็นสมบัติที่พ่อมอบให้ฉันไว้ มันสามารถวัด "มูลค่า" ของสิ่งของได้ ฉันมักจะใช้ Mora เป็นตัวถ่วงน้ำหนัก แต่มันสามารถวัดราคาเริ่มต้นของสิ่งของเท่านั้นนะ ตัวอย่างเช่น เมื่อหลายพันปีก่อน Liyue เต็มไปด้วย Glaze Lily ซึ่งในเวลานั้นดอกไม้ชนิดนี้ไม่มีมูลค่าอะไร แต่ต่อมาปริมาณของมันลดลงอย่างรวดเร็วและราคาสูงก็เลยสูงขึ้น แต่ "มูลค่า" ที่แสดงโดยตาชั่งนี้ยังไม่ได้รับการอัปเดตและยังคง "ราคาถูก" เหมือนเดิม   ส่วนใหญ่แล้วตาชั่งนี้ช่วยฉันทำงานไม่ได้หรอก... อะไรนะ? คุณมีอะไรอยากชั่งไหม? เช่น... ชั่งน้ำหนักเพื่อนตัวน้อยที่อยู่ข้าง ๆ คุณไงล่ะ?
ต้องการจะแชร์อะไร - การปกครองตามกฎหมาย
อย่างท่า "Wrath of the Flame" ที่ฉันคิดขึ้นเองก็ดัดแปลงมาจาก "Wrath of the Rock" ที่บันทึกไว้ในหนังสือโบราณ "สรุปกฎและข้อบังคับการประชุม Liyue" นั่นแหละ ลอร์ดแห่งหินเป็นเทพแห่งพันธสัญญา พันธสัญญาเองก็ถือเป็นการผูกมัด นั่นสื่อถึงอะไรกันนะ? หึหึ ก็หมายความว่าท่าเรือ Liyue เป็นเมืองแห่งพันธสัญญามาตั้งแต่โบราณแล้วไงล่ะ
ข้อมูลที่น่าสนใจ...
"พิพิธภัณฑ์ประวัติศาสตร์ Liyue" เขียนเกี่ยวกับพืชชนิดหนึ่งที่ชื่อว่า Horsetail โดยกล่าวว่า "เติบโตลำพังบนชายฝั่ง Dihua Marsh สีเหมือนหมอก ใช้เป็นยาได้" เมื่อบดเป็นผงและผสมลงในหมึกจะทำให้หมึกกันน้ำ อืม... น่าเสียดายที่ฉันน่ะเคยไป Dihua Marsh มาแล้วไม่ต่ำกว่าร้อยครั้ง Horsetail สีม่วงทั่วไปมีอยู่ไม่กี่ตะกร้า แต่ฉันกลับไม่เคยเจอชนิดที่บันทึกไว้ในหนังสือเลย
เกี่ยวกับ Qiqi...
ฉันได้ยินมาว่าคนเก็บสมุนไพรเขียนจรรยาบรรณสำหรับตัวเธอเอง แม้จะเห็นว่าเธอเป็นคนตัวเล็กผอมบาง แต่กลับทำงานอย่างมีระเบียบ ซึ่งเป็นลักษณะของคนที่จะทำเรื่องใหญ่ให้สำเร็จได้   คนรุ่นหลังนี่น่ากลัวจริง ๆ แม้แต่ฉันเองยังต้องนับถือเธอเลยล่ะ
เกี่ยวกับ Ganyu...
รุ่นพี่ Ganyu เป็นคนอ่อนโยนและเอาใจใส่ แต่น่าเสียดายที่เธอเป็นคนที่งานยุ่งมาก นอกเหนือจากการงีบหลับแล้ว เธอก็ทำงานหนักและจมอยู่แต่กับกองเอกสาร แม้ว่าฉันเองก็มีเวลาที่ต้องทำงาน แต่ฉันก็มีความสุขอยู่ งานที่ฉันเลือกทำนั้นสบายกว่าเธอมากเลยล่ะ
เกี่ยวกับ Xingqiu...
สมาคมการค้า Feiyun เป็นลูกค้าเก่าของฉันเองล่ะ แนวทางการทำธุรกิจของพวกเขาน่ะพิถีพิถัน และละเอียดถี่ถ้วนสุด ๆ แต่ว่าครั้งที่แล้วฉันได้เจอนายน้อย Xingqiu คนนั้น เห็นเขายังเป็นหนุ่มอยู่แท้ ๆ นึกไม่ถึงเลยว่าเขาจะสามารถตามความคิดของฉันทันได้ ทั้งคารมคมคายและมารยาทดีด้วย อืม ไม่ง่ายเลยจริง ๆ
เกี่ยวกับ Hu Tao...
ฉันได้ยินคนพูดอยู่ตลอดว่าหัวหน้าโถงแห่งการเกิดใหม่ Wangsheng ชอบทำตัวแปลก ๆ พวกเขาคิดว่าเธอเพี้ยนเพราะได้รับผลกระทบแปลก ๆ เพราะอยู่ในวงการจัดงานศพมานาน คนพวกนี้พูดเรื่องอะไรกัน? ธุรกิจของโถงแห่งการเกิดใหม่ Wangsheng เป็นธุรกิจที่จริงจัง และเป็นรากฐานที่สำคัญขององค์กรที่ประสบความสำเร็จ อีกอย่างงานก็คืองาน มีการแบ่งงานที่สูงหรือต่ำ และมีงานที่โชคดีหรือโชคร้ายกันด้วยเหรอ?  ว่าแต่... หัวหน้าโถงแห่งการเกิดใหม่ Wangsheng ไม่เคยมาอุดหนุนกิจการของฉันเลยนะ หืม...
เกี่ยวกับ Zhongli...
คุณ Zhongli น่ะมีความรู้ระดับที่เรียกได้ว่าห้องสมุดเดินได้เลยทีเดียวล่ะ เธอรู้รึเปล่า? ฉันน่ะมองออกทันทีเลยว่า เขาน่ะเป็นพวกน้ำนิ่งไหลลึก คนพวกนี้น่ะนะมักจะไม่ค่อยกลัวปัญหา แต่ถึงจะเจอปัญหาก็ไม่คิดที่จะขอให้ฉันช่วยหรอก จากการประเมินของฉัน เขาไม่ใช่ลูกค้าที่มีศักยภาพแน่ ๆ  แต่ไม่รู้ว่าทำไม มันมีความรู้สึกที่คุ้นเคยบางอย่างบนตัวเขา ฉันเองก็บอกไม่ถูกเหมือนกัน ฉันเคยถามพ่อเรื่องนี้ แต่เขากลับอ้ำ ๆ อึ้ง ๆ บอกว่า พูดเรื่องอะไรเขาไม่เข้าใจ มันน่าแปลกมาก... ฉันรู้สึกว่าพ่อมีเรื่องที่ไม่อยากบอกฉันอยู่ เชอะ ไม่เป็นไร เรื่องแบบนี้ฉันหาคำตอบเองก็ได้
เกี่ยวกับ Ningguang...
เธอรู้จักคุณ Ningguang แห่ง "Tianquan" ใช่ไหม? เธอเป็นคนรับผิดชอบด้านกฎหมาย และมักจะแก้ไขประมวลกฎหมายอยู่เสมอ ซึ่งการแก้ไขแต่ละครั้งเนี่ยจุดที่ต้องแก้ไขเพิ่มเติมหรือต้องลบมันเยอะจนแทบจะตายให้ได้ อย่างครั้งที่แล้วนะ มีการเพิ่มกฎหมายสามข้อลงในประมวลกฎหมาย แถมยังแก้ไขคำอธิบายประกอบกฎหมายกว่าหนึ่งร้อยยี่สิบเอ็ดฉบับ แค่นั้นยังไม่พอ ยังแนบเคสทั่วไปอีกจำนวนมาก ครั้งนี้ฉันไม่รู้ว่าต้องท่องจำไปถึงเมื่อไหร่...   ฮึ ก็นะเธอคือนักธุรกิจนี่นา หากถกกันเรื่องกฎหมายล่ะก็ ฉันไม่มีทางแพ้แน่นอน รอฉันท่องพวกนี้ให้ได้หมดก่อนเถอะ ฉันต้อง "ขยัน" ทำงานให้หนักขึ้นอีก...
เกี่ยวกับ Keqing...
โชคดีที่ "Yuheng" ไม่ได้ข้องเกี่ยวกับสายกฎหมาย ไม่อย่างนั้นนะ ด้วยทัศนคติและประสิทธิภาพในการทำงานของคุณ Keqing แล้ว ฉันกลัวว่าคงจะต้องเสียงานไปไม่น้อยเลยทีเดียว โอ้... ไม่สิ น่าจะไม่ถึงขนาดนั้นนะ ยังไงซะคุณ Keqing ก็เป็นคนตรงไปตรงมาและง่ายต่อการทำให้ผู้อื่นขุ่นเคือง ถ้าได้ฉันคอยทำหน้าที่เป็นผู้ช่วยละก็... โอ้ไม่สิ แบบนี้ก็ไม่ถูก ทำไมผู้เชี่ยวชาญด้านกฎหมายที่มีเกียรติอย่างฉัน ต้องไปเป็นผู้ช่วยคนอื่นด้วยล่ะ? ถ้ามีอะไรเกิดขึ้นล่ะก็ น่าจะเป็นเธอที่เป็นฝ่ายมาหาฉันเพื่อขอคำปรึกษาสิถึงจะถูก
เกี่ยวกับ Eula...
Eula เคยช่วยฉันไว้ครั้งนึงและพวกเราก็ได้แลกเปลี่ยนจดหมายกันตั้งแต่นั้นเป็นต้นมา เธอระลึกถึงบทบัญญัติต่าง ๆ ของอัศวิน แต่ไม่เคยยึดติดกับกฎ และยังสามารถค้นหาตรรกะที่ชาญฉลาดเพื่อจัดการกับปัญหาได้อย่างยืดหยุ่นด้วยล่ะ อาจเป็นเพราะฉันเป็นคนแบบนี้ด้วยจึงเข้ากับเธอได้ง่ายเป็นพิเศษ อย่างไรก็ตามฉันไม่สามารถเรียนรู้ความง่าย ๆ ไม่มีกฎเกณฑ์ของเธอได้ เพราะว่า อาชีพของฉันแตกต่างจากเธออย่างสิ้นเชิงยังไงล่ะ
เกี่ยวกับ Yelan...
Yelan เป็นพนักงานของฝ่ายกิจการทั่วไป เธอเคยช่วยเหลือฉันแก้ไขคดีฉ้อโกงทางบัญชีที่ซับซ้อน ฉันยังเคยชวนเธอมากินข้าวด้วยนะ แต่ว่า... เวลาคุยกับเธอ ฉันมักจะรู้สึกว่าสิ่งที่คิดอยู่ในใจของฉันถูกอ่านออกมาได้อย่างง่ายดาย... อืม ต่อไปอย่าเป็นศัตรูกับเธอคงจะดีกว่า
เกี่ยวกับ Kuki Shinobu
Shinobu? ฉันจำเธอได้ ชาว Inazuma ที่มาเรียนต่อกฎหมายที่ Liyue ใช่มั้ย เธอเคยเชิญฉันมาหารือเกี่ยวกับคดีเพื่อให้การฝึกงานเสร็จสิ้น หลังจากเสร็จเธอก็โค้งคำนับ และขอบคุณทุกครั้งหลังจบการหารือ มันทำให้ฉันรู้สึกเขินอายเล็กน้อย... ตอนนั้น ฉันรู้สึกว่าเธอจะต้องกลายเป็นผู้เชี่ยวชาญด้านกฎหมายที่ยอดเยี่ยมในอนาคตอย่างแน่นอน
อยากรู้เกี่ยวกับ Yanfei - 1
ลูกค้างั้นเหรอ? เป็นเกียรติมาก ๆ นี่คือนามบัตรของฉัน วันนี้ฉันไม่สะดวกที่จะออกไปข้างนอกน่ะ ถ้ามีข้อพิพาทให้นำทั้งสองฝ่ายมาที่นี่ละกัน แล้วก็เดี๋ยวฉันจะให้คุณดูค่าใช้จ่ายมาตรฐานสำหรับค่าปรึกษา รอแป๊บนึงนะ....   เอ๋? แค่มาคุยเล่นด้วยเฉย ๆ เหรอ? อืม... ถ้างั้นไม่คิดเงินละกัน มาหาผู้เชี่ยวชาญด้านกฎหมายเพื่อ "คุยเล่นเฉย ๆ" ช่างเป็นคนที่พิเศษจริง ๆ
อยากรู้เกี่ยวกับ Yanfei - 2
เขาบนหัวนี่เหรอ? อ๋อ อันนี้เองเหรอ เพราะว่าพ่อของฉันเป็นเซียนน่ะ ฉันก็เลยเป็นลูกครึ่งเซียน แต่ฉันเกิดหลังจากที่ Liyue สงบและมั่นคงแล้ว ฉันก็เลยไม่ได้ทำสัญญากับราชาแห่งหิน เลยไม่จำเป็นต้องทำหน้าที่ของเซียน และสามารถใช้ชีวิตอย่างที่ต้องการได้เต็มที่ ซึ่งฉันค่อนข้างพอใจเลยล่ะ ฮิฮิ
อยากรู้เกี่ยวกับ Yanfei - 3
พันธสัญญาเคร่งครัดแบบที่คงอยู่ไปตลอดชีวิตน่ะเหรอ... ฉันสัญญากับพ่อของฉันไว้น่ะ อืม... ก็คือ "ใช้ชีวิตอย่างมีความสุข" หรืออะไรสักอย่าง เขาเป็นคนแบบนั้นแหละ แต่ฉันค่อนข้างภูมิใจในความโปร่งใสของพ่อนะ ถ้าเขาทำสัญญากับฉันแบบ "อดทนต่อความยากลำบากและเป็นนายคน" ฉันคงหนีไปแน่นอนเลยล่ะ
อยากรู้เกี่ยวกับ Yanfei - 4
บางครั้งข้อพิพาททางการค้าที่ฉันจัดการ จะลงเอยด้วยแบบไม่น่าดูเท่าไหร่ เพราะอีกฝ่ายมักจะจ่ายเงินชดเชยให้หลายเท่าหรือจ่ายมากกว่านั้น... แต่สิ่งเหล่านี้คือผลอันขมขื่นที่คนเหล่านี้สมควรได้รับหลังจากทำผิด "สัญญา" มีข่าวลือว่าฉันน่ากลัวมาก และบางคนก็หลีกเลี่ยงที่จะเจอฉันด้วย แม้ว่าฉันจะไม่ได้อธิบายให้ใครฟัง แต่จุดประสงค์เดิมของฉันคือทำเพื่อ Liyue!  คุณเห็นไหมล่ะ ว่าจุดเริ่มต้นของข้อพิพาทคือการละเมิดสัญญา แต่เมื่อเห็นผลของความวุ่นวายแล้ว พวกเขายังกล้าที่จะผิดคำสัญญาของตัวเองอีกไหมนะ? การทำให้ทุกคนตระหนักถึงความสำคัญของ "สัญญา" ก็เป็นส่วนสำคัญในงานของฉันเหมือนกัน
อยากรู้เกี่ยวกับ Yanfei - 5
ฉันรู้สึกเสมอว่าฉันใช้ชีวิตอย่างชาญฉลาดและเรียบง่าย คุณเห็นไหมว่าฉันประสบความสำเร็จในอาชีพของฉัน และมีอิสระในเรื่องการกินและการแต่งตัว การขึ้นเหนือลงใต้ไม่ใช่ปัญหาเลย และมีเพียงไม่กี่คนที่สามารถเถียงชนะฉันได้ แต่ไม่มีกฎหมายหรือบรรทัดฐานไหนที่สามารถกำหนดสิ่งต่าง ๆ เช่น "ชีวิตที่มีความสุข" ได้หรอกนะ   สำหรับฉันน่ะ การที่ฉันได้พบกับผู้คนและสิ่งต่าง ๆ ที่น่าสนใจและรู้ว่าจะต้องก้าวไปที่ไหนต่อ แค่นี้ก็มีความสุขแล้วล่ะ ดังนั้นคุณเองก็เป็นความสุขของฉันเหมือนกัน   แต่จะว่าไปแล้ว! ไม่ว่าคุณจะใช้ชีวิตอย่างไร สิ่งที่สำคัญที่สุดคือการปฏิบัติตามกฎหมายและเข้าใจกฎหมาย ถ้าทุกคนห่างไกลกฎหมาย โลกนี้จะพังทลายลงทันทีเลยล่ะ
งานอดิเรกของ Yanfei...
งานอดิเรกของฉันคือการอ่านหนังสือและการประเมินราคา การอ่านสามารถเพิ่มพูนความรู้ได้ แต่การประเมินราคาก็ทำให้ตาเฉียบคมขึ้น ดังนั้นไม่ว่าจะหนังสืออะไรก็ต้องอ่าน ประเมินราคาสิ่งใดก็ต้องประเมินให้หมด ถ้าคุณไม่เชื่อฉันก็แค่หาบางอย่างมาให้ฉัน ขอแค่มันเป็นสินค้าในตลาด ฉันสามารถประเมินราคาได้หมด ดูที่ก้อนหินก้อนนี้สิ ราคา 600 Mora น่ะ ไม่ผิดแน่
เรื่องกลุ้มใจของ Yanfei...
เพื่อน ๆ จากสำนักงานการสื่อสารชอบจะชวนฉันไปตกปลาด้วยกัน บอกว่ากำลังเรียนรู้ทักษะการตกปลา แต่จริง ๆ แล้วทุกคนมีบางอย่างที่อยากอวดในใจ ฉันมีวิธีเอาชนะทุกคนเป็นร้อยวิธี แต่พวกเขาดูแลธุรกิจของฉันมานานแล้ว และน่าเบื่อเกินไปที่จะชนะซ้ำแล้วซ้ำเล่า ดังนั้นทุกครั้งฉันจึงแกล้งทำเป็นแพ้ด้วยทักษะการแสดงที่ยอดเยี่ยมของฉัน... เดี๋ยวก่อนนะ สีหน้าของคุณทำไมเป็นแบบนั้นล่ะ คุณสงสัยอะไรในตัวฉันงั้นเหรอ?!
อาหารที่ชอบ...
โอ้! เมื่อมาถึงหัวข้อนี้ ฉันจะแนะนำที่รักของฉันให้คุณได้รู้จัก ซึ่งแน่นอนว่าคือ เต้าหู้! เต้าหู้เป็นวัตถุดิบที่จืด สัมผัสนุ่ม อุ่นและบำรุงร่างกาย ซึ่งสามารถรวมเข้ากับซุปต่าง ๆ ได้อย่างสมบูรณ์แบบ ที่สำคัญที่สุดคือมีให้กินตลอดทั้งปีและกินได้ตลอดเวลาเลยล่ะ! ฉันไม่ได้ต้องการสิ่งที่อร่อยที่สุด แต่ต้องการแค่ความสมบูรณ์แบบเท่านั้น อาหารที่ทำจากเต้าหู้นี่แหละคือรสชาติที่ฉันต้องการ
อาหารที่เกลียด...
ฉันไม่ชอบเมนูเย็น และอาจเป็นเพราะฉันไม่ค่อยกินเมนูเย็นล่ะมั้ง เมื่อก่อนถ้าฉันกลับบ้านดึกมาก พ่อจะจุดตะเกียงไว้ให้ฉัน เมื่อเขาจะได้ยินเสียงการเคลื่อนไหวของฉันจะถามฉันว่าหิวไหม คำพูดที่พ่อพูดก็คือ "อาหารน่ะ กินตอนร้อนดีที่สุด"
ได้รับของขวัญ - 1
รสชาติดีเลย ดูเหมือนเธอจะเข้าใจ "กฎของเต้าหู้" แล้วนะ
ได้รับของขวัญ - 2
Liyue มีคำกล่าวว่า "อาหารคือสวรรค์ของชาวเมือง" เห็นทีจะเป็นอย่างนั้นจริง ๆ
ได้รับของขวัญ - 3
...มีวิธีแล้ว! ฉันจะอุ่นมันก่อนแล้วค่อยกินนะ
วันเกิด...
สุขสันต์วันเกิด กล่องนี้ฉันให้คุณ ข้างในเป็นกฎหมายของประเทศต่าง ๆ ที่ฉันเตรียมไว้ให้ คุณจะต้องออกเดินทางไปทั่วไม่ใช่เหรอ มันจะมีประโยชน์อย่างแน่นอนเลยล่ะ ถ้าคุณรู้กฎหมายของประเทศอื่น ๆ ล่วงหน้าน่ะ   แต่อย่าศึกษาจนเก่งเกินไปล่ะ ไม่งั้น ... ฉันคงช่วยคุณไม่ได้นะ
ความรู้สึกที่ได้เลื่อนขั้น - บทนำ
"อย่าปฏิบัติตามกฎโบราณหรือกฎที่ตายตัว" ประโยคนี้คือคำสอนที่ฉันต้องจำให้ขึ้นใจ
ความรู้สึกที่ได้เลื่อนขั้น - ชี้แจง
เพียงการปฏิบัติตาม "กฎหมาย" ก็จะได้รับ "วิธี" ที่แก้ปัญหาทั้งหมด
ความรู้สึกที่ได้เลื่อนขั้น - มุมมองอื่น ๆ
การเรียนรู้กฎหมาย คือการพูดคุยกับผู้อื่นด้วยเหตุผลและหลักฐาน ในขณะที่ศิลปะการต่อสู้คือการจัดการกับสถานการณ์ที่ไม่สมเหตุสมผล เอ๊ะ เดี๋ยวก่อนนะ... การเรียนรู้กฎหมายของฉันนับเป็นศิลปะการต่อสู้มั้ย...
ความรู้สึกที่ได้เลื่อนขั้น - บทสรุป
ตอนนี้ฉันน่าจะเป็น "ผู้รอบรู้ทั้งหนังสือและศิลปะการต่อสู้" สินะ! ขอบคุณที่อยู่กับฉันมาจนถึงจุดสิ้นสุดของเส้นทางการฝึกฝนนะ ค่าตอบแทนงั้นเหรอ.... เป็นที่ปรึกษาส่วนตัวตลอดเวลาเป็นไง? ไม่เลวใช่มั้ยล่ะ นี่.... อย่ามาต่อรองกับฉันนะ!
สกิลธาตุ - 1
บูม บูม!
สกิลธาตุ - 2
มอดไหม้ไปซะ!
สกิลธาตุ - 3
รีบถอยไปซะ!
ท่าไม้ตาย - 1
ถึงเวลาตัดสินคดีของคุณแล้ว!
ท่าไม้ตาย - 2
เปลวไฟพิโรธ!
ท่าไม้ตาย - 3
หลักฐานยังอ่อนเกินไปนะ!
เปิดหีบสมบัติ - 1
นี่ถือว่าเป็น "เหตุบังเอิญ" อย่างนึงรึเปล่านะ?
เปิดหีบสมบัติ - 2
สภาพเยี่ยมทีเดียว!
เปิดหีบสมบัติ - 3
อืม ให้ฉันประเมินราคาดูซิ
ค่าพลังชีวิตต่ำ - 1
ขอคัดค้าน!
ค่าพลังชีวิตต่ำ - 2
นี่มันผิดกฎนะ...
ค่าพลังชีวิตต่ำ - 3
อะไรกัน มีข้อผิดพลาดงั้นเหรอ?
ค่าพลังชีวิตของเพื่อนต่ำ - 1
เฮ้—— ให้ฉันจัดการเถอะ!
ค่าพลังชีวิตของเพื่อนต่ำ - 2
คำพิพากษาคือ... "หลีกให้พ้นวิกฤติ"!
หมดสติ - 1
ตัดสิน... พลาดไปงั้นเหรอ...
หมดสติ - 2
กฎหมาย... ยังมีช่องโหว่...
หมดสติ - 3
ฉันขอ... คัดค้าน...
โดนโจมตีอย่างหนัก - 1
ยุ่งยากซะแล้ว...
เข้าร่วมทีม - 1
ครั้งนี้ถือว่าเธอนัดไว้แล้วนะ
เข้าร่วมทีม - 2
ออกไปทำงานนอกสถานที่ต้องคิดเงินเพิ่มนะ
เข้าร่วมทีม - 3
ก็เข้ามาสิ!
