พบกันครั้งแรก...
สวัสดี ฉันชื่อ Nilou จากโรงละคร Zubayr การแสดงในวันนี้คือการเต้นรำ โปรดอย่ากะพริบตาเชียวล่ะ จะเริ่มล่ะนะ...
แชท - การฝึกฝน
แบบนี้ก่อน... แล้วท่าต่อไปก็... แบบนี้ละกัน อืม... อื้ม!
แชท - ง่วงนอน
สูดหายใจเข้าลึก ๆ แล้วก็เป่าออกมาเหมือนกับเป่าลูกโป่งลูกใหญ่ ๆ เอาความง่วงนอนใส่เข้าไป ฟู่ววว... บินไปเล๊ย!
แชท - พักผ่อน
วันว่าง ๆ อย่างนี้ก็ไม่เลวนี่นา สบ๊ายสบายยย
ในเวลาที่ฝนตก...
สภาพอากาศก็เหมือนกับสภาพจิตใจนั่นแหละ บางครั้งก็เปลี่ยนเป็นมืดหม่น แต่ไม่ต้องร้อนใจไปหรอกนะ ฟ้าหลังฝนน่ะ มักจะสดใสเสมอล่ะ
ในเวลาที่ฟ้าผ่า...
เสียงน่ากลัวเหมือนกันนะ เธอกลัวมั้ย? ฉันแบ่งปันวิธีดี ๆ ให้เธอได้น้าา
ในเวลาที่หิมะตก...
เอ๊ะ? หวา หิมะตกลงมาแล้วล่ะ ฟังสิ เสียงของหิมะที่กำลังร่วงลงมา บวกกับเกล็ดหิมะที่หมุนวน ดูเหมือนกับว่า จิตวิญญาณของธรรมชาติ กำลังเต้นรำกันอยู่เลยว่ามั้ย?
แดดส่องดีจัง...
วันที่แสงแดดจ้าแบบนี้... อบอุ่นดีจังเลย อืม ชักจะง่วงแล้วสิ...
ในเวลาที่ลมพัดแรง...
เป็นยังไงบ้าง? ระวังพายุทรายนะ
อรุณสวัสดิ์...
อรุณสวัสดิ์ เอ๊ะ? เธอจ้องฉันทำไม... อ๋า ผมฉันยุ่งงั้นเหรอ? อ๊าา อย่าเพิ่งดูนะ ขอฉันทำให้เรียบร้อยก่อน
สวัสดีตอนเที่ยง...
เอ่อ... อืม... ตอนเที่ยงนี้ จะกินขนมปังหรือข้าวดีนะ... หรือว่าถั่วบดดี?
สวัสดีตอนเย็น...
สวัสดี เย็นนี้ฉันมีการแสดงที่โรงละคร Zubayr อยากได้ตั๋วสักสองใบมั้ย?
ราตรีสวัสดิ์...
ถ้าได้ระบายเรื่องกลุ้มใจออกมาทั้งหมดก่อนนอนล่ะก็ จะทำให้หลับสบายขึ้นนะ ถ้าเธอไม่ว่าอะไร ฉันก็ยินดีที่จะเป็นผู้ฟังให้นะ
เกี่ยวกับ Nilou: ภาษากาย
บางครั้งการเต้นรำสามารถส่งผ่านความรู้สึกได้มากกว่าภาษาซะอีกนะ ถ้าไม่รู้ว่าจะพูดอะไรดีล่ะก็ เต้นรำซะสิ
เกี่ยวกับ Nilou: การเต้นรำกับความรู้
การไล่ตามหาความรู้นั้น จำเป็นต้องใช้พรสวรรค์เป็นอย่างมาก มีผู้คนมากมายที่พยายามทั้งชีวิต แต่ก็จบด้วยความเหนื่อยล้า และท้อแท้... แต่การเต้นรำไม่เหมือนกันหรอกนะ ต่อให้มองดูด้วยความไม่เข้าใจ แต่ก็ยังสามารถทำให้สนุกได้ ถ้าหากสามารถถ่ายทอดความงาม และคุณค่าของศิลปะจากการเคลื่อนไหวร่างกายนี้ได้ แบบนั้นฉันจะมีความสุขมากเลยล่ะ
เกี่ยวกับเรา - บรรเทาความโกรธ
เธอเคยโมโหมั้ย? การโมโหน่ะไม่ดีหรอกนะ มานี่มา ทำตามฉันนะ ก่อนอื่น ใช้แขนขวาวาดวงกลมวงใหญ่ ๆ ขึ้นตรงหน้า จากนั้นก็นำทุกสิ่งทุกอย่างที่ทำให้รู้สึกไม่ดีออกมาจากกลางหน้าอก แล้วก็ใส่เข้าไปในวงกลม แล้วก็... ใช้แรงผลักมันออกไป! เป็นยังไงบ้าง อารมณ์ดีขึ้นมาบ้างรึยัง?
เกี่ยวกับเรา - ออกไปผจญภัยข้างนอก
ถึงแม้ว่าฉันจะไม่เคยจากเมือง Sumeru ไปไหน แต่ว่า... ฉันอยากออกไปผจญภัยกับเธอนะ อื้ม ไปอยู่ในที่ที่ไม่คุ้นเคย แค่ทำตัวให้ชินกับมันสักหน่อยก็ไม่มีปัญหาแล้ว... เอ่อ ใต้หาดทรายของ Inazuma จะไม่จู่ ๆ ก็มีหนอนทรายตัวใหญ่ ๆ โผล่ออกมาใช่มั้ย?
เกี่ยวกับ "วิชั่น"...
ฉันได้รับวิชั่นมาในตอนที่ขึ้นเวทีครั้งแรกน่ะ ฉันคิดว่า ท่านเทพคงจะมารับชมการแสดงของฉัน และยอมรับความงามในศิลปะของพวกมนุษย์ล่ะนะ
ต้องการจะแชร์อะไร...
การพยายามอย่างหนัก โดยไม่ได้ผลลัพธ์อะไรกลับมา ก็เป็นเรื่องปกตินะ เหมือนอย่างที่ฉันพยายามเท่าไหร่ ก็ยังไม่เข้าใจความรู้ของภาควิชาอิลลูมิเนชั่นนิสม์อยู่ดี อืม ในเวลาแบบนี้ต้องส่ายหัวไปมา ปรับเปลี่ยนมุมมองในสมอง แล้วหาทิศทางใหม่ ๆ
ข้อมูลที่น่าสนใจ - การเต้นรำของ Crystalfly
Crystalfly มีสีสันมากมายสวยงามมากเลยล่ะ ในตอนที่เธอไม่สามารถระงับความอยากรู้อยากเห็น แล้วแอบยื่นมือออกไป พวกมันก็จะเปลี่ยนเป็นการเต้นระบำที่ทั้งสวยงาม และคล่องแคล่วโดยทันที จากนั้นก็หนีเธอไป เฮ้อ ฉันอยากบินได้จัง จะได้เรียนรู้การเต้นรำของ Crystalfly ได้
ข้อมูลที่น่าสนใจ - Padisarah
ตอนที่ท่านเทพแห่งมวลบุปผาเต้นรำ Padisarah ที่แท้จริงจะบานตรงจุดที่เธอย่ำผ่าน ...อ่า แค่ฟังดูก็สัมผัสได้ถึงความสวยงามแล้ว อยากเห็นภาพแบบนั้นจังเลย
เกี่ยวกับ Cyno...
ฉันไม่ค่อยอยากยุ่งกับพวกคนของทางสถาบันเท่าไหร่ ยังไงซะพวกเขาก็ไม่มีทัศนคดิที่ดีต่อศิลปะการร้องเพลง และเต้นรำอยู่แล้ว ฉันก็สงสัยอยู่บ่อย ๆ นะ ว่าถ้าอย่างนั้นพวกเขาจะใช้วิธีอะไรมาแก้เบื่อกัน? เอ๋... เธอบอกว่า ถ้าเป็น Cyno ก็จะเล่น "เกมกลเจ็ดอัจฉริยะ" งั้นเหรอ? คิดไม่ถึงเลยจริง ๆ
เกี่ยวกับ Tighnari...
ว่ากันว่า เขาเป็นนักพฤกษศาสตร์ที่สุดยอดมาก ถ้าอย่างนั้น เขาคงจะแยกแยะเห็ดได้เก่งมาก ๆ เลยสินะ อย่างน้อยก็จะไม่พลาดไปกินเห็ดพิษ... น่าอิจฉาจังเลยน้าา
เกี่ยวกับ Collei...
เธอจะมาดูการแสดงของฉันบ้างเป็นบางครั้งน่ะ เป็นเจ้าหน้าที่พิทักษ์ป่าฝึกหัดที่ไฟแรงมากเลยล่ะ เจ้าตัวเคยเตือนฉันให้ระวังหลงทางด้วยนะ แต่ว่าทำไมกันนะ ฉันก็ไม่เคยหลงทางสักหน่อยนี่นา
เกี่ยวกับ Kaveh...
ฉันได้ยินว่าเขาเป็นคนสร้างวัง Alcazarzaray ที่งดงามนั่นขึ้นมา การที่สร้างผลงานแบบนั้นขึ้นมาได้ ระหว่างที่สร้างจะต้องเต็มไปด้วยความสนุกสนาน และความหลงใหลแน่ ๆ เลย เหมือนกับตอนที่ฉันฝึกซ้อมเต้นรำ แค่คิดว่าจะได้เต้นรำให้ทุกคนดู ก็เต็มไปด้วยความสุขและแรงผลักดันแล้วล่ะ
เกี่ยวกับ Dehya...
น่าเหลือเชื่อจริง ๆ ที่ช่วงนี้เกิดเรื่องตั้งมากมายขนาดนั้น เดิมทีฉันอยากจะเลือกของขวัญอะไรบางอย่าง ที่เหมาะสมให้ Dehya กับ Dunyarzad แต่ก็ตัดสินใจไม่ได้ อืม... จะให้ส่งของขวัญตามที่เพื่อน ๆ ใน Grand Bazaar แนะนำไปทั้งหมดก็จะมากเกินไป เฮ้อ ทำยังไงดีนะ?
เกี่ยวกับ Dori...
Dori นักธุรกิจใหญ่ผู้แสนร่ำรวยคนนั้น ก็เคยมาชมการเต้นรำของฉันด้วยเหมือนกัน ฉันจำได้ว่าตอนนั้นเธอคนนั้นมาคุยธุระอะไรบางอย่างกับคุณ Zubayr แล้วจากนั้นก็ไม่กลับมาอีกเลย เกิดเรื่องอะไรขึ้นกันแน่นะ? อืม... เอ๋? เธอว่าเธอคนนั้นอยากจะพาฉันไปออกทัวร์การแสดงรอบ Teyvat งั้นเหรอ? ไม่หรอกมั้ง คุณ Zubayr ต้องช่วยปฏิเสธไปแล้วแน่ ๆ... นะ... น่าจะปฏิเสธไปแล้วล่ะนะ...
เกี่ยวกับท่านหญิงน้อย Kusanali...
ผู้คนใน Grand Bazaar ต่างก็ชื่นชอบท่านหญิงน้อย Kusanali มากเลยล่ะ อยากได้ยินความคิดเห็นของเจ้าตัวเกี่ยวกับระบำ Sabzeruz ที่ฉันร่ายรำจังเลย... อ๊ะ! ไม่สิ ไม่ดีกว่า ถ้าท่านหญิงน้อยมาจริง ๆ ล่ะก็ ฉันต้องประหม่าแบบสุด ๆ แน่เลย
อยากรู้เกี่ยวกับ Nilou - 1
อ๋าาา! ขอโทษที ฉันกำลังคิดว่าเดี๋ยวจะไปกินอะไรดี แล้วก็เผลอเหม่อไปน่ะ... อยากให้ช่วยอะไรรึเปล่า?
อยากรู้เกี่ยวกับ Nilou - 2
อาจารย์ของฉันสอนสิ่งสำคัญหลายอย่างเกี่ยวกับการเต้นรำให้ฉัน แต่อาจารย์บอกว่าไม่ว่ายังไง สิ่งที่สำคัญที่สุด ก็คือการใส่อารมณ์ลงไปในการเต้นรำด้วย เพราะนี่คือสิ่งที่สร้างความประทับใจให้ผู้คนได้มากที่สุด ต้องมีความรู้สึก จึงจะสามารถถ่ายทอดออกไปได้ ถ้าหากต้องการที่จะส่งผ่านความสวยงามออกไปล่ะก็ ฉันก็ต้องเข้าถึงความสวยงามให้ได้ก่อนล่ะนะ
อยากรู้เกี่ยวกับ Nilou - 3
บางครั้งฉันได้รับจดหมายจากผู้ชม บอกว่าพวกเขารู้สึกมีชีวิตชีวาขึ้นเพราะการเต้นรำของฉัน ซึ่งฉันก็มักจะแบ่งปันความสุขนี้กับทุกคนในโรงละคร Zubayr เพราะแม้ว่าในสายตาของผู้ชม ฉันจะเป็นคนคนนั้นที่ยืนอยู่บนเวที แต่ในหัวใจของฉัน นี่เป็นผลมาจากความพยายามของทุกคน
อยากรู้เกี่ยวกับ Nilou - 4
บางครั้งที่ Grand Bazaar จะมีการแสดงกายกรรม อย่างเช่นการโยนและรับบอลอย่างต่อเนื่อง ก่อนหน้านี้ฉันเองก็เคยลองดูเหมือนกัน แต่ไม่รู้ว่าทำไม ทำยังไงก็รับบอลไม่ได้สักที แถมยังร่วงมาใส่หัวอีกต่างหาก ตอนนั้นพวกคุณ Zubayr ก็พากันหัวเราะ อืม ดูเหมือนในสายตาของพวกเขา ฉันควรจะประสานการทำงานของส่วนต่าง ๆ ในร่างกายได้ดีมากถึงจะถูกสินะ... เผยจุดด้อยไปซะแล้วสิ
อยากรู้เกี่ยวกับ Nilou - 5
มีคนเคยบอกว่า ฉันเป็นเหมือนโอเอซิสใต้แสงแดด ที่ทำให้ผู้คนรู้สึกดีและอบอุ่น นั่นทำให้ฉันรู้สึกมีความสุข แต่... คุณค่าที่ฉันพยายามนำเสนอให้ทุกคนไม่ใช่แค่นั้น อย่างไรก็ตาม หลังจากที่ใช้เวลาอยู่กับเธอมาพักใหญ่ ฉันถึงรู้ว่าการได้รับการดูแลเอาใจใส่เป็นยังไง ตอนนี้... ตอนนี้ฉันรู้สึกว่าคำเปรียบเปรยนั่น เหมาะกับเธอมากกว่านะ
งานอดิเรกของ Nilou...
ชีวิตของฉันคือการเต้นรำ การเต้นรำคือชีวิตของฉัน... พูดแบบไหนดีนะ? เฮ้อ ฉันไม่เหมาะที่จะคิดถึงเรื่องตรรกะพวกนี้เลยจริง ๆ สรุปก็คือฉันจะเต้นรำต่อไป ใช้การแสดงของฉัน แสดงความงามของศิลปะนี้ ให้ผู้คนได้เห็นมากขึ้น
เรื่องกลุ้มใจของ Nilou...
ฉันแยกไม่ออกเลยจริง ๆ ว่าเห็ดแบบไหนที่มีพิษ และแบบไหนที่ไม่มี... ได้ยินว่าไม่ว่าจะมีสีที่สดใสหรือทั่วไป ต่างก็มีความเป็นไปได้ที่จะมีพิษทั้งนั้น อืม เหมือนว่าจะเข้าใจ แต่ก็ไม่เข้าใจแฮะ...
อาหารที่ชอบ...
ของหวานทำให้ผู้คนมีความสุขได้เสมอ ชาว Sumeru ส่วนใหญ่น่ะ ชอบของหวานมากเลยล่ะ! เอ่อ เธออยากจะลองหน่อยมั้ย ฉันแนะนำให้ได้นะ
อาหารที่เกลียด...
ฉันไม่ค่อยชอบกินเห็ดเลย หลัก ๆ ก็เป็นเพราะกลัวล่ะนะ ไม่ใช่ความกลัวแบบที่อยากจะวิ่งหนีเวลาเจอหรอก ฉัน... ตอนเด็ก ๆ ฉันเผลอกินเห็ดมีพิษเข้าไป ต้องนอนอยู่บนเตียงตั้งหลายวันแน่ะ... ถ้าเธออยากจะลองชิมอาหาร Sumeru ที่มีเห็ดล่ะก็ อย่าลืมทำให้แน่ใจว่าไม่มีพิษซะก่อนล่ะ
ได้รับของขวัญ - 1
ประโยคที่ว่ารสชาติอร่อยเต้นรำอยู่ที่ปลายลิ้น ที่แท้ก็เป็นอย่างนี้นี่เอง... สุดยอดไปเลย!
ได้รับของขวัญ - 2
ขอบคุณมากนะ เหมือนกันกับที่ฉันฝึกซ้อมเต้นรำ อาหารจานนี้ จะต้องเต็มไปด้วยจิตวิญญาณของเธอแน่ ๆ เลย
ได้รับของขวัญ - 3
ขอโทษนะ อาจเป็นเพราะช่วงนี้ฉันไม่ค่อยเจริญอาหารเท่าไหร่ อย่าว่ากันนะ
วันเกิด...
เอ่อ... สุขสันต์วันเกิด! ฉันเพิ่งจะเรียนท่าเต้นใหม่มาเมื่อเร็ว ๆ นี้ และก็อยากจะเต้นให้เธอดู เอ๋ ถามว่าฉันตื่นเต้นมั้ยงั้นเหรอ? ฟู่ววว... ถูกจับได้ซะแล้วสิ เพราะอยากหลอมรวมความรู้สึกกับทักษะเข้าด้วยกัน ท่าที่คิดได้ก็เลยยิ่งยากขึ้นเรื่อย ๆ โดยไม่รู้ตัวน่ะ... ยังไงก็เถอะ ขอให้ชีวิตของเธอเต็มไปด้วยสิ่งสวยงามและความสุขนะ
ความรู้สึกที่ได้เลื่อนขั้น - บทนำ
หืม ความรู้สึกนี่มันยังไงกันนะ?
ความรู้สึกที่ได้เลื่อนขั้น - ชี้แจง
ร่างกายยืดหยุ่นแล้ว น่าจะทำได้ดียิ่งขึ้นนะ
ความรู้สึกที่ได้เลื่อนขั้น - มุมมองอื่น ๆ
ฉันรู้สึกเหมือนกับนอนอยู่บน Anemo Slime เบาสบายดีจังเลย
ความรู้สึกที่ได้เลื่อนขั้น - บทสรุป
ฉันชอบอยู่กับเธอนะ อืม... ก็ไม่รู้เหมือนกันว่าเพราะอะไร รู้สึกว่าเหมือนจะมีผีเสื้อบินออกมาจากกลางหน้าอกเลยล่ะ... ฉันเต้นให้เธอดูสักหน่อยดีกว่า
สกิลธาตุ - 1
เอาล่ะนะ
สกิลธาตุ - 2
เตรียมพร้อม!
สกิลธาตุ - 3
ด้วยแรงทั้งหมดที่มี!
ท่าไม้ตาย - 1
เต้นรำไปกับคลื่นกันเถอะ
ท่าไม้ตาย - 2
มองดูให้ดีล่ะ
ท่าไม้ตาย - 3
ขอมอบการเต้นรำนี้ให้คุณ
เปิดหีบสมบัติ - 1
ให้เธอหมดเลย
เปิดหีบสมบัติ - 2
ฉันช่วยเก็บให้นะ
เปิดหีบสมบัติ - 3
ว้าว เป็นเซอร์ไพรส์ที่เยี่ยมไปเลย!
ค่าพลังชีวิตต่ำ - 1
อ่า ไม่ต้องห่วงฉัน...
ค่าพลังชีวิตต่ำ - 2
น่าปวดหัวจริง ๆ...
ค่าพลังชีวิตต่ำ - 3
ต้องรีบสูดหายใจเข้าลึก ๆ...
ค่าพลังชีวิตของเพื่อนต่ำ - 1
ไม่เป็นไร ฉันอยู่นี่แล้ว
ค่าพลังชีวิตของเพื่อนต่ำ - 2
ให้ฉันต้านไว้เอง!
หมดสติ - 1
ยังไม่ทันได้... ปิดฉาก...
หมดสติ - 2
จะไม่ได้... เต้นรำอีกแล้วงั้นเหรอ...
หมดสติ - 3
ความสวยงาม... อย่าทิ้งฉันไป...
โดนโจมตีอย่างหนัก - 1
อ่า ต้องรักษาสมดุลเอาไว้
โดนโจมตีอย่างหนัก - 2
เจ็บ... เหมือนกันนะ
เข้าร่วมทีม - 1
วันนี้ไปร่ายรำที่ไหนดีนะ?
เข้าร่วมทีม - 2
มีอะไรที่ฉันสามารถช่วยได้บ้างมั้ย?
เข้าร่วมทีม - 3
อ๊ะ... เรียกฉันงั้นเหรอ? มาแล้ว
