ข้อมูลตัวละคร
ประวัติศาสตร์อันแสนจะยาวนาน ของท่าเรือ Liyue นั้นมักจะมีเรื่องราวของภูตผีปีศาจ เกิดขึ้นอย่างไม่ขาดสาย ซึ่งก็จะมีคนออกมาจัดการอยู่เสมอไม่ว่าความจริงจะเป็นเช่นไร  Chongyun เกิดในครอบครัวนักปราบปีศาจที่โด่งดัง และครอบครอง "ร่างกายแห่งหยางบริสุทธิ์" วิธีขับไล่ผีของเขาแตกต่างจากคนธรรมดา แค่เขานั่งอยู่เงียบ ๆ ในที่ที่มีกลิ่นผิดปกติ ก็จะสามารถขับไล่เหล่าภูตผีปีศาจให้หนีกระเจิงออกไปได้  แต่สำหรับ Chongyun แล้ว สิ่งนี้ถือเป็นปัญหาใหญ่ของเขา... ถึงแม้จะผ่านประสบการณ์การขับไล่ ปีศาจมาเป็นร้อยครั้งแล้ว แต่จนถึงทุกวันนี้เขาก็ยังไม่เคยได้เห็น หน้าตาของพวกมันเลย  Chongyun รู้ดีว่า: การพึ่งพา "ร่างกายแห่งหยางบริสุทธิ์" ในการไล่ภูตผีปีศาจนั้นเหมือนเป็น การโกง การสวดมนต์และใช้ดาบในการขับไล่ ปีศาจถึงจะเป็นวิธีที่ถูกต้อง  ดังนั้นเขาจึงพยายามฝึกฝนวิชาขับไล่ ปีศาจและวิชาการต่อสู้อย่างขะมักเขม้น และออกค้นหาเหล่าภูตผีปีศาจในทุก ๆ ที่ เพียงเพื่อพิสูจน์ว่าตนเองนั้นมีฝีมือและการขับไล่ปีศาจ ไม่เกี่ยวข้องกับคุณสมบัติทางสายเลือดแต่อย่างใด  แต่... ร่างกายอันพิเศษของเขา เมื่อไรจะเลิกเป็นอุปสรรคต่อการแสดง ความสามารถของเขากันนะ?
เรื่องราวของตัวละคร 1
ในขณะที่ Chongyun ยังเป็นเพียงเด็กไร้ประสบการณ์นั้น มีการเล่าลือเรื่องแปลกอยู่เรื่องหนึ่ง  แหล่งที่มาของข่าวลือก็คือคุณหญิงในตระกูลที่ร่ำรวยซึ่งมีศักดิ์สูงพอที่ได้คุยกับ Qixing แห่ง Liyue   ไม่รู้ว่าเริ่มตั้งแต่เมื่อไหร่ ทุกคืนเธอมักจะได้ยินเสียงแปลก ๆ รบกวนการนอนของเธอ ซึ่งไม่สามารถหาสาเหตุของ เสียงนั้นได้ ทุกครั้งที่เข้าไปใกล้แหล่งที่มา ของเสียง เสียงนั้นก็จะวิ่งผ่านไปอยู่ด้านหลัง และเข้าใกล้หูของเธอ  หลังจากที่คุณหญิงได้รับการ ทำลายอย่างหนักทางด้านจิตใจ ทำให้เธอกินไม่ได้นอนไม่หลับจนเริ่มซูบผอม  ด้วยความร่ำรวยระดับเธอแล้ว มันเป็นเรื่องง่ายมากที่จะเรียกหมอผีดัง ๆ มาเพื่อทำการขับไล่ แต่หลังจากพยายามอยู่หลายครั้ง สุดท้ายพวกเขาก็พ่ายแพ้ยับเยินกลับมา เสียงแปลก ๆ ไม่เพียงไม่ลดลง หนำซ้ำยังจะยิ่งร้ายแรงขึ้นซะอีก  ในตอนที่เธอกำลังสิ้นหวังอยู่นั้น Chongyun ก็ปรากฏตัวขึ้น  "ช่วงไม่กี่วันก่อนแดดแรงมากฉัน เลยไม่ได้ออกจากบ้าน... ได้ยินว่าที่นี่มีปีศาจที่ดื้อด้านอยู่ ให้ฉันจัดการละกันนะ"  จากนั้นสิ่งที่ Chongyun ทำก็แค่นั่งอยู่เงียบ ๆ อยู่ที่กลางบ้าน  คืนนั้นเสียงแปลก ๆ เหล่านั้นก็หายไป  ในที่สุดคุณหญิงท่านนี้ก็ได้หลับอย่างเป็นปกติสุขและวันต่อมาเธอนำหีบที่ใส่สมบัติอยู่มากมายไปให้เขาเพื่อหวังที่จะตอบแทน  แต่ Chongyun ก็ยังคงเงียบขรึมเหมือนเดิมและรับเพียงไม่กี่ร้อย Mora เพื่อเป็นการตอบแทนเท่านั้น  นับแต่นั้นมาชื่อเสียงของ Chongyun ก็โด่งดังไปทั่วเนื่องจาก "บุคลิกและสไตล์" ของเขา ผู้คนต่างพูดถึงเขาว่า... ใจใสสะอาดดุจน้ำแข็งและใบหน้าที่ เย็นชาราวกับหิมะ
เรื่องราวของตัวละคร 2
ความจริงแล้วบุคลิกและสไตล์ของ Chongyun นั้นไม่ได้เกี่ยวข้องอะไรกับ "น้ำแข็ง" เลย  เขาผู้มี "ร่างกายแห่งหยางบริสุทธิ์" มาตั้งแต่เกิดนั้นมักจะเจอปัญหา ร่างกายร้อนง่าย กับ "เลือดร้อน" และ "แรงขับเคลื่อน" ภายในตัวของเขาที่มากจนเกินไป อยู่บ่อยๆ   เพื่อที่จะควบคุมคุณลักษณะทางร่างกายเหล่านี้ให้อยู่นั้น Chongyun ได้ลองใช้วิธีต่าง ๆ มาแล้วมากมาย  ไม่ดื่มน้ำร้อน, ไม่กินของเผ็ดร้อน, ไม่ใส่เสื้อผ้าหนา, ไม่ทะเลาะโต้เถียง, ไม่โมโห, ไม่ออกบ้านในวันที่มีแดดจัด, จะต้องพกร่มในตอนที่ทำการขับไล่ปีศาจเสมอ...  สรุปก็คือตัดขาดจากทุกสิ่งที่ทำให้ เกิด "หยาง" ขึ้นในโลก  แต่ถึงจะเป็นอย่างนั้น พลังงานของ "ร่างกายแห่งหยางบริสุทธิ์" นั้นก็ยังไม่ถดถอย  ดังนั้นเขาผู้ที่สิ้นหวังจึงตัดสินใจที่ จะใช้ร่างกายให้หนักขึ้น เมื่อเขาได้ยินว่ามีปีศาจปรากฏตัว ขึ้นที่ Dragonspine เขาก็มุ่งไปยังภูเขาโดยใส่เสื้อ เพียงตัวเดียว  หิมะที่หนาวเหน็บบนภูเขาทำให้ อุณหภูมิของร่างกายลดลงฮวบฮาบ แต่เขาก็ยังคิดว่าแค่นี้ยังไม่พออยู่ดี ดังนั้นเขาจึงเจาะรูที่ผิวของ ทะเลสาบซึ่งเย็นจนเป็นน้ำแข็งและ นั่งแช่น้ำเย็นจัดนั้น เพื่อรอจนกว่าปีศาจจะโผล่ออกมา  หลังจากรออยู่ท่ามกลางทะเลสาบซึ่งปกคลุมไปด้วยพายุหิมะถึงครึ่งวันเต็ม ๆ ในที่สุด Chongyun ก็ได้กลิ่นประหลาดบางอย่าง เขาซึ่งคิดว่าในที่สุดความยาก ลำบากได้สิ้นสุดลงแล้วนั้นจึง ไล่ตามไปด้วยความตื่นเต้น  ผลที่ได้หลังจากไล่ตามตั้งแต่ยอด เขาลงมาจนถึงไหล่เขากลับกลาย เป็นเพียงกระต่ายตัวน้อยที่ตกใจกลัวดาบบินและบทสวดที่ลอยมาตามลม  ...หลังจากนั้นเขาก็มีไข้ขึ้นสูงมาก และต้องนอนอยู่บนเตียงมากกว่า คนธรรมดาทั่ว ๆ ไปซะอีก
เรื่องราวของตัวละคร 3
"ร่างกายแห่งหยางบริสุทธิ์" นั้นไม่เพียงแต่จะเป็นอุปสรรคที่ยิ่ง ใหญ่ในเส้นทางการเป็นนักปราบผี ของ Chongyun เท่านั้น ยังเป็นปัญหาใหญ่ในการใช้ชีวิต ประจำวันของเขาอีกด้วย  เขาไวต่อทุกสิ่งที่เป็น "หยาง" เป็นอย่างมาก ซึ่งหากไม่ระวังล่ะก็พลังหยางจะ แตกซ่าน ซึ่งจะนำไปสู่การคลุ้มคลั่งและ อารมณ์ที่แปรปรวนได้  ตระกูลของ Chongyun นั้นเคยจัดงานเลี้ยงที่ภัตตาคาร Wanmin ถึงแม้ว่าเขาจะรอให้อาหารเย็นลง ก่อนค่อยกินแล้วก็ตาม แต่ก็ยังนึกไม่ถึงว่าข้างในลูกชิ้น ข้าวเหนียวของภัตตาคาร Wanmin นั้นกลับมีพริก Jueyun Chili ปนอยู่ด้วย  หลังจากกินเข้าไปคำนึงแล้ว... ถ้าจะให้พูดว่าเกิดเรื่องอะไรขึ้นล่ะก็... Chongyun เองก็จำไม่ได้เหมือนกัน  แต่ผู้ที่ได้รับบาดเจ็บในตอนนั้นก็คือ Xiangling เชฟของ "ภัตตาคาร Wanmin" ที่จนถึงทุกวันนี้ก็จำทุกอย่างได้เป็นอย่างดี:  ถึงจะไม่ได้พกเงินไปเลยแม้แต่ Mora เดียว Chongyun กระโดดขึ้นไปบนโต๊ะยาวสำหรับรับแขกและตะโกนขึ้นมาว่าเขาจะเลี้ยงทุกคนที่อยู่ในนั้นเอง ;  เขายังเริ่มที่จะพูดคุยกับลูกค้าใน ร้าวรานกับว่าเป็นเพื่อนสนิทกัน บอกพวกเขาว่าธุรกิจการปราบผี ของตระกูลเขานั้นรุ่งเรืองแค่ไหน และก็ไม่ลืมที่จะชิมอาหารของทุก ๆ โต๊ะ;  จากนั้นไม่รู้ทำไมอยู่ ๆ เขาก็บอกว่าที่ "ภัตตาคาร Wanmin" นี้มีปีศาจอยู่ หาตั้งนานก็ยังไม่เจอ จากนั้นเขากลับเอาผ้ายันต์ไปแปะไว้ตรงหน้าผากของ Xiangling และก็เอาดาบไล่ฟันเธอจนต้อง วิ่งหนีไปทั่ว  หลังจากนั้นเพื่อที่จะชดเชยความ สูญเสียและแสดงความขอโทษแล้ว เขาต้องใช้เวลาหนึ่งเดือนที่จะ ประหยัดเงินและใช้หนี้ให้ "ภัตตาคาร Manmin" แล้วต้องทำยันต์สำหรับขับไล่ปีศาจให้แก่ Xiangling ด้วยตัวเองอีกด้วย  Xiangling นั้นไม่ได้ใส่ใจกับ "ความผิด" ของ Chongyun เลยแม้แต่น้อย โดยในสายตาของเธอแล้ว Chongyun ในวันนั้นช่างใกล้ชิดกับคนอื่น ๆ ดีจริง ๆ
เรื่องราวของตัวละคร 4
ในเส้นทางการเดินทางตามหาปี ศาจอันแสนยาวนานนั้น Chongyun ได้พบกับเพื่อนรักคนใหม่... Xingqiu  เมื่อเทียบกับ Chongyun ที่เชื่อมั่นในการฝึกฝนอย่างหนัก แล้ว Xingqiu นั้นทั้งมีพรสวรรค์และหลักแหลม วิธีการมองปัญหาก็ชาญฉลาดมากกว่า  หลังจากได้ยินปัญหาของ Chongyun แล้ว Xingqiu ก็คิดวิธีหาทางออกอย่างหนึ่งขึ้นมา  "ถ้าหากว่าไม่ใช่ทำให้ร่างกายแห่ง หยางบริสุทธิ์เสื่อมถอย แต่หาปีศาจที่ไม่เกรงกลัวต่อพลัง หยางอันบริสุทธิ์นั่นแทนล่ะ?"  คำพูดประโยคช่วยเตือนสติ Chongyun จากนั้นมา Chongyun ก็ไม่กลัวว่า "ร่างกายแห่งหยางบริสุทธิ์" ของเขาจะอ่อนแอลงอีกต่อไป แต่เขาเปลี่ยนมาหมกมุ่นอยู่กับการออกตามหาปีศาจที่ไม่กลัวจนเผ่นหนีร่วมกันกับ Xingqiu  "ว่าไงนะ? ช่วงนี้มีผู้พบเห็น Aoyin ในตำนาน ที่บริเวณ Sea of Clouds งั้นเหรอ? โอเค ไว้ใจฉันได้เลย!"  "บ้านเก่าที่ Feiyun Slope นั่นถูกผีสิงงั้นเหรอ? เป็นฉันที่ประมาทเอง จะไปเดี๋ยวนี้แหละ"  "มีนักปราบปีศาจชื่อดังมาพักที่ Wangshu Inn งั้นเหรอ? ถ้าติดตามเขาไปจะได้พบกับปีศาจ ร้ายที่ตามหาอยู่งั้นสินะ ถ้างั้น... จะไปเยี่ยมมือเปล่าไม่ได้ ต้องเอาอะไรติดมือไปด้วยถึงจะดี"  ข้อมูลเหล่านี้ล้วนเป็นสิ่งที่ Xingqiu คิดเองเออเองขึ้นมาทั้งสิ้น ซึ่งทำให้ Chongyun ต้องผิดหวังจนคอตกกลับไปอยู่เสมอ ซึ่งทุกครั้งเขาจะบ่นกับ Xingqiu อย่างขมขื่นว่าเขาโชคไม่ดี   "ขนาดฉันค้นหาข้อมูลอย่างหนักและใช้เงินจำนวนมากเพื่อซื้อข้อมูลของปีศาจร้ายแต่สุดท้ายแล้วก็หลุดมือ ไปอยู่ดี"Chongyun พูดอย่างเสียใจ  หากว่าเป็นตอนที่ Xingqiu ว่างพอดีเขาก็จะยิ้มและปลอบใจกับ Chongyun ว่าอย่าได้หมองหม่นไปและพาเขาไปกินอาหารจานเย็นเมนูใหม่ ๆ ที่ค้นพบ จากนั้นก็ช่วยเขาตามเงินที่ถูกหลอกไปกลับคืนมาด้วย  เป็นเพื่อนที่แสนดีและพึ่งพาได้จริง ๆ! Chongyun คิดอยู่ในใจอย่างมีความสุข Xingqiu ช่างดีเหลือเกิน นอกจากเขา ยังเชื่อถือใครได้อีก?
เรื่องราวของตัวละคร 5
Chongyun เองก็หวังว่าเขาจะเข้าสังคมได้ดี กว่านี้ แต่เพื่อที่จะควบคุม "ร่างกายแห่งหยางบริสุทธิ์" เขาก็ต้องปฏิเสธคำเชิญคนอื่น อยู่เสมอ  หนึ่งในพฤติกรรมที่เขาไม่เคยจะทำความเข้าใจได้เลย นั้นก็คือการ "อาบน้ำแร่"  ทำไมต้องลงไปแช่ในสระที่เต็มไป ด้วยน้ำขุ่น ๆ ที่ร้อนจนมีควันลอยออกมาด้วย ล่ะเนี่ย... นี่มันน่ากลัวกว่าการที่ต้องเข้าไปอยู่ในทะเลสาบน้ำแข็งของ Dragonspine เป็นร้อยเท่า  แต่เขาก็ค้นพบว่าในตอนที่แช่น้ำ ร้อนนั้นทุกคนล้วนพูดเหมือนกันว่า มันสบายจริง ๆ แล้วก็ยังมีคนอ้างว่าน้ำยิ่งร้อนยิ่งรู้สึกสบาย แช่เสร็จจะเต็มเปี่ยมไปด้วยพลังทั้งสัปดาห์เลยล่ะ  Chongyun ไม่เข้าใจว่าแท้จริงแล้วมันเป็นเรื่องจริงหรือว่าผู้คนกำลังหยอกล้อเขา อยู่กันแน่  เขาเคยคิดที่จะลอง แต่หาก "ร่างกายแห่งหยางบริสุทธิ์" ไม่ดับเขาก็ไม่มีวันที่จะก้าวเข้าไปในอ่างแช่น้ำร้อนได้  ครั้งหนึ่ง Xingqiu ได้ถามเขาว่า:  "หากว่าวันหนึ่งเธอสามารถควบคุมพลังหยางบริสุทธิ์ที่อยู่ในตัวนั่นและกำจัดปีศาจร้ายบนโลกทั้งหมดได้ จริง ๆ ล่ะก็ จากนั้น... เธอจะไปทำอะไรต่อล่ะ?"  คำพูดที่ดูเหมือนจะไม่มีอะไรเจาะจง เป็นพิเศษนั่นทำให้ Chongyun ต้องกลุ้มใจอีกครั้ง...  เนื่องด้วยความพิเศษของเขาเอง บางทีอาจจะพลาดประสบการณ์ ชีวิตมากมายที่เขาควรได้รับไป  แต่ว่าเขาก็ไม่ได้เสียดายแต่ อย่างใด และตอนนี้เขาได้ค้นพบคำตอบ นั้นแล้ว  หากว่าวันนั้นมาถึงจริง ๆ ก็ไปแช่น้ำร้อนละกันนะ
"คู่มือภาคสนามสำหรับปีศาจ และสัตว์ร้าย"
ตระกูล Chongyun ได้สืบทอดหนังสือที่จดบันทึกปีศาจอสูรที่ถูกปราบ  ตั้งแต่ปีศาจตนเล็กตนน้อย ถึงอสูรร้ายแรงที่ถูกกล่าวถึงในบันทึกต่าง ๆ หลากหลายชนิด  Chongyun เป็นเพราะได้แรงกระตุ้นจากบันทึกพวกนี้ จึงได้ให้คำมั่นสัญญาว่าจะกำจัด อสูรบนโลกนี้ให้สิ้นไป  แต่สำหรับเขาแล้ว การที่ได้สืบทอดหนังสือเล่มนี้ก็มี ความไม่สะดวกอยู่ไม่น้อย  บันทึกในหนังสือเล่มนี้ นอกจากมีตัวอักษรบรรยาย ยังมีรูปภาพประกอบ ซึ่งผู้ที่รับสืบทอดหนังสือเล่มนี้ความสามารถในการวาดภาพนั้น แตกต่างกันออกไป แต่ก็พยายามวาดลักษณะเฉพาะ ออกมา  แต่ลักษณะการไล่มารของ Chongyun นั้นไม่พบเห็นตัวอสูรเลย แต่ก็เกรงว่าจะเสียมารยาทการจด บันทึกที่ต้องมีภาพและอักษร ประกอบ เขาจึงต้องคิดอย่างหนัก  จนหมดหนทางแล้ว Chongyun ถึงจำต้องจินตนาการด้วยตัวเอง และวาดภาพประกอบอย่างแปลก ประหลาด  ...จากนั้น "คู่มือภาคสนามสำหรับปีศาจ และสัตว์ร้าย" จึงแปลกขึ้นเรื่อย ๆ หากพบเห็นในนั้นมีปีศาจปีกเจ็ดขาห้า หรือครึ่งปลาครึ่ง Hilichurl ก็อย่าได้ถามไถ่มากมาย
วิชั่น
"ฉันเห็นหมอผีท่านอื่นทั้งระบำดาบ ทั้งติดยันต์ คุณนั่งตรงนี้แป๊บเดียวก็จบงาน ยังจะให้ฉันจ่ายเงิน? คิดจะหลอกใครน่ะ!"  เมื่อตอนที่พึ่งเริ่มเป็นหมอผี Chongyun ถูกสงสัยอยู่บ่อยครั้ง  ซึ่งปัญหานี้จึงเกิดขึ้นอย่างไม่ จบสิ้น: สำหรับในบ้าน "มีปีศาจ" นั้นยืนยันง่ายกว่าในบ้าน "ที่ไม่มีปีศาจ" มากเหลือเกิน  เมื่อเทียบกับหมอผีท่านอื่นที่ระบำ ดาบและติดยันต์ เขาดูเหมือนจะคล้ายสิบแปดมงกุฎ มากเสียอีก  มีความสามารถอยู่เต็มตัวแต่กลับไม่ได้ใช้ และยังจะได้รับการสงสัยจากผู้ว่า จ้างอีกด้วย กลัวว่าพลังหยางจะระเบิดออกมายังจำเป็นต้องควบคุมเลือดที่รุ่มร้อน...  จนสุดท้าย ก็มีเพียงไม่กี่คนที่ขอโทษเขา  แต่ไม่ว่ายังไง เขาก็ไม่ทำตามกระแสที่ทุกคนเชื่อถือ เพื่อที่จะบดบังพิธีกรรมที่แท้จริง  ถึงแม้จะได้รับการรบกวนบ้าง Chongyun ก็ไม่เคยที่จะยอมแพ้  สักวัน เขาจะกลายเป็นหมอผีที่เก่งกาจ ที่สุดในเมือง Liyue ยังจะควบคุมพลังหยาง กำจัดปีศาจให้สิ้นโลก  อาจเพราะความเชื่อมั่นนี้ที่ทำให้ เขาได้รับการยอมรับจากเทพ แต่เขากลับได้รับ "วิชั่น" ธาตุน้ำแข็งที่ตรงข้ามกับธาตุไฟ  "วิชั่น" นี้ตอบรับความคิดไหนของเขา กันแน่ ก็ไม่อาจมีใครล่วงรู้
