สกิลธาตุ - 1
อยากดูดอกไม้ไฟไหม?
สกิลธาตุ - 2
จุดชนวนเลย!
สกิลธาตุ - 3
ระวังอัคคีภัยด้วยล่ะ~
ท่าไม้ตาย - 1
ได้เวลาของเทศกาลแล้ว!
ท่าไม้ตาย - 2
ปลาทองมาแล้ว!
ท่าไม้ตาย - 3
ดอกไม้ไฟมาแล้ว!
เปิดเครื่องร่อนเวหา - 1
บินสูง ๆ เลย
เปิดหีบสมบัติ - 1
จะมีวัสดุทำดอกไม้ไฟมั้ยนะ?
เปิดหีบสมบัติ - 2
ข้างในมีอะไรน้าาา?
เปิดหีบสมบัติ - 3
ให้ฉันเปิดเอง! ให้ฉันเปิดเอง!
ค่าพลังชีวิตต่ำ - 1
แย่แล้ว แย่แล้ว!
ค่าพลังชีวิตต่ำ - 2
ขายขี้หน้าอ่า...
ค่าพลังชีวิตต่ำ - 3
ต้องระวังให้มากกว่านี้แล้วล่ะ
ค่าพลังชีวิตของเพื่อนต่ำ - 1
ให้ฉันช่วยเธอเองนะ!
ค่าพลังชีวิตของเพื่อนต่ำ - 2
ไม่ต้องห่วง มีฉันอยู่ทั้งคน
หมดสติ - 1
เผลอแป๊บนึงก็...
หมดสติ - 2
เล่นจนเพลินไปซะแล้ว...
หมดสติ - 3
เทศกาล...จบลงแล้ว
รับการโจมตีปกติ - 1
เบา ๆ สิ
โดนโจมตีอย่างหนัก - 1
ครั้งนี้ไม่นับ!
เข้าร่วมทีม - 1
เธออยากจัดงานเทศการไหม?
เข้าร่วมทีม - 2
ไปเล่นด้วยกันเถอะ!
เข้าร่วมทีม - 3
มีเพื่อนเพิ่มขึ้นอีกแล้ว!
พบกันครั้งแรก...
ยินดีต้อนรับสู่ "Naganohara"! ฉันชื่อ Yoimiya ถ้าต้องการอะไรล่ะก็ บอกฉันได้เลยนะ!  เอ่อ..."Kushikatsu" กับ "Egg Roll"....ไม่ ๆ ร้านเราไม่ใช่ร้านอาหารนะ เป็นร้านทำดอกไม้ไฟต่างหาก! อืม ดอกไม้ไฟที่มันวิบ ๆ ๆ แล้วก็มีเสียงวี๊ดบูม ๆ~
แชท - ดอกไม้ไฟ
ดอกไม้ไฟสลายจางไปได้ แต่ความรักของผู้คนจะคงอยู่ตลอดไป
แชท - เล่านิทาน
ถ้าไม่มีอะไรทำ ให้ฉันเล่านิทานให้ฟังนะ!
แชท - ปลาทอง
เธอเคยเลี้ยงปลาทองไหม? ทั้งเชื่องแล้วก็น่ารัก มาก ๆ เลยน้า
ในเวลาที่ฝนตก...
ม่ายน้าาา ดอกไม้ไฟจะเปียกหมดแล้ว! ต้องรีบหาที่บัง ๆ ๆ ๆ อ๊าา จะไม่ทันแล้ววว!
ในเวลาที่หิมะตก...
ฮ่า ๆ ดูก้อนหิมะที่ฉันปั้นสิ ฮู้วว
แดดส่องดีจัง...
ร่างกายอบอุ่น สบายสุด ๆ อืม รู้สึกเหมือนจะลอยได้เลย
ในเวลาที่ลมพัดแรง...
ลมพัดแรงจังเลย เสียงโดนลมพัดไปหมดแล้วววว!!
อรุณสวัสดิ์...
อ๊ะ อรุณสวัสดิ์ อากาศในตอนเช้าสดชื่นที่สุดเลย ถ้าสูดหายใจมากขึ้นอีกสักสองสามครั้งก็จะฉลาดขึ้นล่ะ
สวัสดีตอนเที่ยง...
อื้ม ได้เวลากินข้าวเที่ยงแล้ว อุ๊ย...ไข่ไก่วันนี้เป็นไข่แฝดด้วยล่ะ ฮิฮิ โชคดีจัง
สวัสดีตอนเย็น...
ตอนนี้เป็นเวลาเหมาะที่สุดที่จะทดสอบดอกไม้ไฟ ไม่ว่าจะระเบิดบนฟ้าหรือว่าระเบิดบนดินก็สวยทั้งนั้น ฮี่ฮี่ ล้อเล่นน่า ฉันจะระวังให้มาก
ราตรีสวัสดิ์...
ช่วงเวลาคำถามมมม! ขอถามว่า หลังจากดูดอกไม้ไฟมาทั้งวันแล้ว จะไปทำอะไรต่อ? ฮี่ฮี่ คำตอบก็คือ: ก็ไปดูดอกไม้ไฟต่อในความฝันน่ะสิ! ฝันดีน้า พรุ่งนี้เจอกัน
เกี่ยวกับตัวของ Yoimiya เอง - เรื่องครอบครัว
หูของพ่อไม่ค่อยดีเท่าไหร่ ตอนที่ฉันยังเด็กไม่ว่าจะคุยอะไรกับพ่อก็ตาม พ่อก็เอาแต่ยิ้มตลอด ฉันก็นึกว่าที่ฉันพูดไปน่ะถูกต้องทั้งหมด เพราะงั้นเลยพูดไม่หยุด เขาเองก็ยิ้มไม่หยุด หลังจากนั้นมาฉันถึงได้รู้ว่า ที่เขายิ้มก็เพราะว่าได้ยินไม่ชัด แต่...ถ้าพ่อมีความสุขล่ะก็ ฉันก็จะพูดให้พ่อฟังไปตลอดเลย
เกี่ยวกับตัวของ Yoimiya เอง - พูดคุย
ฉันไม่ค่อยกังวลอะไรที่แบบ "ปากพาซวย" ซักเท่าไหร่หรอก เพราะอารมณ์ที่สื่อออกมาจากภาษาที่พูดไม่สามารถหลอกใครได้ ถึงแม้ว่าจะพูดอะไรผิด และถูกเข้าใจผิดไป ก็แค่พยายามพูดให้มากขึ้นเพื่อแก้ไขปัญหาก็พอแล้ว แต่ถ้าไม่ยอมพูดอะไรเลยล่ะก็ อีกฝ่ายจะไม่เข้าใจความคิดของเธอหรอกนะ แล้วก็จะไม่มีโอกาสที่จะได้สนิทกับเธอด้วย
เกี่ยวกับเรา - เป่ายิ้งฉุบ
พวกเรามาเล่น ค้อน กรรไกร กระดาษ กันเถอะ! ฟังที่ฉันพูดนะ: ค้อน กรรไกร กระดาษ! เย้ ฉันชนะแล้ว! ฉันชนะแล้ว! หือ? ฉันไม่ได้เปลี่ยนซักหน่อย ไม่ได้เปลี่ยนจริง ๆ นะ
เกี่ยวกับเรา - เพื่อนร่วมทาง
อันที่จริง ฉันไม่สนใจว่าตัวเองต้องการทำอะไร ฉันสนใจคนที่อยู่กับฉันมากกว่า อย่างเช่น ตอนที่อยู่กับเธอ ต่อให้แค่ดูวิวทิวทัศน์ หรือเตะกระป๋องเล่นก็ตาม ฉันก็มีความสุขหมดแหละ เพราะเมื่อได้คุยกับเธอยังไงก็ไม่เคยเบื่อเลย
เกี่ยวกับ "วิชั่น"...
ฉันจะแอบบอกเธอเรื่องหนึ่ง ตอนที่ฉันเพิ่งได้ "วิชั่น" ฉันก็ใช้มันแทนหินเหล็กไฟ ทั้งจุดชนวนดอกไม้ไฟ จุดไฟต้มน้ำ แถมตอนกลับมาถึงบ้านก็โยนมันไว้ในห้องเก็บของไม่ได้สนใจอะไรมันเลย สุดท้ายเป็นพ่อที่รู้ว่ามันคืออะไรแล้วมาบอกฉันว่ามันมีค่ามาก ๆ ควรรักษาไว้ให้ดี แฮะแฮะ อ่า ต้องขอบคุณท่านเทพจริง ๆ ที่ไม่เอามันคืนไป
ต้องการจะแชร์อะไร - เทศกาล Lantern Rite
เธอรู้รึเปล่า? ดอกไม้ไฟในเทศกาล Lantern Rite ของ Liyue น่ะ ส่วนใหญ่สั่งทำมาจากร้านของฉันทั้งนั้นเลยนะ พอฉันทำตามคำสั่งซื้อเสร็จ ก็ไปให้พี่ Beidou ใช้เรือขนส่งไปยัง Liyue แต่เพราะมีกฎ Sakoku ความจริงฉันไม่ควรส่งของพวกนี้ออกไป แต่...ที่ ๆ มีงานเทศกาลจะขาดดอกไม้ไฟไปได้ยังไงล่ะ
ต้องการจะแชร์อะไร - วัฏจักร
"เมื่อแสงจากดอกไม้ไฟบนท้องฟ้าร่วงหล่นลง จะกลายเป็นสายฝน เป็นหิมะ และตกลงสู่พื้นอีกครั้ง เพื่อหล่อเลี้ยงดิน หล่อเลี้ยงมนุษย์ เพื่อกลับมาปรากฏขึ้นอีกครั้งอย่างงดงามบนท้องฟ้า" ในบรรดาเรื่องเล่าต่าง ๆ ที่พ่อเล่าให้ฟัง นี่เป็นเรื่องโปรดของฉันเลยนะ
ต้องการจะแชร์อะไร - จุดแสง
ตอนเด็ก ๆ เธอเคยเหยียบจุดแสงที่อยู่บนพื้นไหม? จุดแสงที่ลอดผ่านลงมาจากหมู่แมกไม้ในวันที่แดดดี ฉันมักคิดว่ามันจะหายไปถ้าฉันเหยียบมัน แต่มันมักจะกระโดดขึ้นมาอยู่หลังเท้าฉัน แล้วฉันก็พยายามเหยียบ เหยียบ เหยียบมัน พยายามอยู่นานก็ไร้ผล ตอนนั้นก็ได้แต่โมโห ฉันเลยนั่งลงบนก้อนหินแล้วถอนหายใจ "เฮ้อ ที่แท้บนโลกใบนี้ก็ยังมีบางอย่างที่เหยียบไม่ได้..."
ข้อมูลที่น่าสนใจ...
ครั้งหนึ่งในเทศกาลฤดูร้อน ฉันนั่งยอง ๆ ข้าง ๆ กลุ่มเด็กน้อยที่กำลังช้อนปลาทองอยู่ อยู่ดี ๆ ก็นึกขึ้นมาได้ว่า มันเป็นไปได้ไหมนะที่เราจะสร้างดอกไม้ไฟที่สามารถจุดบนน้ำได้? จากนั้น "ดอกไม้ไฟปลาทอง" ก็ถือกำเนิดขึ้น! มันสามารถว่ายขึ้นลงบนผิวน้ำได้ สามารถปล่อยแสงหลากสีสัน และพ่นฟองออกมาได้ด้วย ไม่น่าเชื่อเลยล่ะสิ! ...ฉันเองก็ไม่คิดเหมือนกันว่าจะทำสำเร็จ แต่บนโลกใบนี้ยังมีสิ่งน่าทึ่งอยู่อีกมากมายเลย
เกี่ยวกับ Beidou...
หลังจากที่ Inazuma ทำการปิดประเทศ ก็มีพี่ Beidou นี่แหละที่คอยช่วยฉันขนส่งดอกไม้ไฟ เพื่อทำให้พี่เค้าประหลาดใจ ฉันได้เตรียมดอกไม้ไฟรูปเรือขนาดมหึมาไว้ และในตอนที่ "กองเรือ Crux" เตรียมตัวออกจากท่า ดอกไม้ไฟอันนี้ก็ถูกจุดแล้วพุ่งไปข้างหน้าพวกเขา และบินตรงขึ้นไปบนท้องฟ้า ลูกเรือทุกคนต่างก็คิดว่าเรือของกองเรือบินไปโน่นแล้ว จนพากันตกใจยกใหญ่ แต่พี่ Beidou ชอบความคิดนี้มาก ๆ เลยล่ะ เธอบอกฉันว่า น่าประหลาดใจมากจริง ๆ ทั้งน่าประหลาดใจแล้วก็น่าตกใจด้วย ฮ่าฮ่า
เกี่ยวกับโชกุน Raiden...
ดอกไม้ไฟเป็นสิ่งที่ห่างไกลกับ "นิรันดร์" ที่ท่านโชกุนพยายามไขว่คว้าราวฟ้ากับเหว ท่านโชกุนอาจจะคิดว่าแสงสว่างที่สดใสแค่ชั่วพริบตา มันไม่มีประโยชน์ใน Inazuma เอาซะเลย เฮ้อ คนที่ครอบครองความเป็นนิรันดร์คงไม่เข้าใจเรื่องพวกนี้หรอก ก็เพราะว่าเราเป็นแค่ "คนธรรมดา" เลยรู้ค่าของความงดงามที่อยู่เพียงช่วงเวลาสั้น ๆ ไงล่ะ
เกี่ยวกับ Kamisato Ayaka - ความจริงจัง
ตระกูลของฉันกับเธอต้องร่วมงานกันหลายครั้ง ทุกครั้งที่คุยกัน เธอจะฟังฉันพูดจนจบก่อน แล้วยังตั้งใจตอบคำถามของฉันด้วย แล้วไม่เคยแสดงท่าทีรำคาญใจเลย ต่างจากคนของอีกสองตระกูลที่เหลือลิบลับ คำว่า "กุลสตรีที่มาจากตระกูลใหญ่" เนี่ย น่าจะมีไว้สำหรับเธอโดยเฉพาะจริง ๆ เนอะ
เกี่ยวกับ Kamisato Ayaka - แช่ออนเซน
มีอยู่ครั้งนึงที่เราคุยกันเรื่องงานเทศกาลจนดึก เราก็เหนื่อยกันทั้งคู่ ฉันก็เลยชวนเธอไปแช่น้ำร้อนเพื่อผ่อนคลาย แต่พอเธอได้ยินคำว่า "แช่ออนเซน" ที่ต้องมีคนหลาย ๆ คนไปแช่รวมกันในบ่อเดียวแล้ว เธอก็หน้าแดงแป๊ดเลย ถึงตอนนั้นฉันถึงรู้ว่า คุณหนูใหญ่คงจะไม่เหมาะกับการแช่น้ำในที่สาธารณะสินะ
เกี่ยวกับ Thoma...
เขาเป็นคนที่พูดเก่งมาก และถ้าเขาพูดออกมาก็แสดงว่าเขาต้องมีเหตุผลที่พูดอย่างงั้นแน่นอน แม้ว่าบางทีจะดูเหมือนไม่เกี่ยวกันเลยสักนิด แต่พอพูดอ้อมค้อมไปมา ก็จะมาจบลงที่จุดประสงค์ที่เขาต้องการอย่างอัศจรรย์ อืม... สรุปแล้วมันต่างจากสไตล์ฉันอย่างสิ้นเชิงเลยล่ะ เวลาฉันเจอเรื่องที่จัดการไม่ไหว ฉันก็จะขอให้เขาออกโรงช่วย
เกี่ยวกับ Yae Miko...
ครั้งหนึ่งในงานเทศกาลศาลเจ้า Ayaka เคยถามฉันว่า ฉันสามารถเตรียมดอกไม้ไฟให้ท่าน Guuji ชมหน่อยได้มั้ย แต่... ท่าน Guuji ต้องนั่งอยู่ในศาลเจ้าไปตลอดช่วงเวลาเทศกาลไม่ใช่เหรอ? ฉันคอยดูเธอตลอดช่วงเทศกาล และสงสัยว่าเธอจะจุดดอกไม้ไฟได้ยังไง ฉันรอ รอ รอ แล้วก็รอ และในที่สุด Ayaka ก็มาถึง แล้วบอกว่าท่าน Guuji พอใจมาก...เอ๊ะ? เธอจุดดอกไม้ไฟแล้วงั้นเหรอ? หรือว่าคนที่นั่งอยู่ข้างในจะไม่ใช่เธอ?
เกี่ยวกับ Arataki Itto - การประลอง
อ๋อ เขาน่ะเหรอ เธออย่าดูแต่ท่าทางภายนอกสุดโหดของเขานะ พวกเด็ก ๆ ชอบเขามากเลย แต่เขาเป็นคนชอบแข่งขันสุด ๆ ทุกครั้งที่เล่นกับเด็ก ๆ สุดท้ายก็จะกลายเป็นการประลองระหว่างฉันกับเขาตลอด เช่น แข่งกันดื่มน้ำซุปราเมนให้หมดรวดเดียว หรือแข่งกันกินของเปรี้ยวโดยไม่แสดงสีหน้า อะไรพวกนี้ พวกเด็ก ๆ ก็จะเดากันว่าใครจะเป็นคนชนะ แล้วก็ยืนเชียร์อยู่ข้างพวกเรา เฮ้อ แบบนี้ฉันก็ยอมแพ้ไม่ได้เหมือนกันใช่มั้ยล่ะ?
เกี่ยวกับ Arataki Itto - แก๊ง Arataki
แก๊ง Arataki? เอ๋?! ที่แท้เขาก็ไม่ใช่พวกที่วัน ๆ ไม่ทำอะไรเหรอ?
เกี่ยวกับ Kaedehara Kazuha...
คนที่ไร้กังวลอย่างฉันมีอะไรก็จะพูดออกมาตรง ๆ แต่คนที่มีความกังวลจะชอบพูดถึงกวีโบราณ หรือไม่ก็ทิวทัศน์ต่าง ๆ เช่น ชมนกชมไม้ พูดถึงแสงจันทร์และสายลม แต่ไม่เคยพูดถึงความจริงที่อยู่ตรงหน้า เขาน่าจะมีเรื่องให้เล่าเยอะเลยล่ะ อืม ฉันเข้าใจ
เกี่ยวกับ Kujou Sara...
เพราะปัญหาด้านความปลอดภัยและการป้องกันเพลิงไหม้ ฉันเลยต้องถูกจับไปนั่งอบรมที่สำนัก Tenryou เป็นประจำ ในบรรดาคนพวกนั้น Kujou Sara น่าจะเป็นคนที่มีเหตุผลที่สุด อย่างน้อยเธอจะฟังฉันอธิบายก่อนแล้วค่อยตัดสินว่าฉันถูกหรือผิด ถ้าฉันเป็นฝ่ายถูก เธอก็จะเห็นด้วยกับมุมมองของฉัน แล้วถ้าฉันผิด... ฮี่ฮี่ ฉันก็ต้องไปตาม Thoma มาช่วยฉันขอโทษเธอน่ะสิ
เกี่ยวกับ Sayu...
ถ้าได้เจอเธอก็อย่าลืมบอกฉันด้วยนะ ฉันอยากพาเธอไปเที่ยวงานเทศกาลมาก ๆ เลย แล้วก็แนะนำให้เธอรู้จักกับเพื่อนใหม่ ๆ หลายคน ฉันว่าเธอดูไม่ค่อยมีชีวิตชีวาเลย ถ้ามีคนที่เธอไปเล่นด้วยได้ล่ะก็ เธอน่าจะค่อย ๆ ร่าเริงขึ้นนะ
เกี่ยวกับ Klee...
หืม? เธอพูดถึงเด็กสาวใน Mondstadt ที่เก่งเรื่องการทำระเบิดน่ะเหรอ? อืม จริง ๆ แล้วระเบิดกับดอกไม้ไฟก็ไม่ได้ต่างกันเท่าไหร่นะ นั่นก็หมายความว่า เธอมีพรสวรรค์ด้านนี้ด้วยใช่มั้ย? อยากเจอเธอสักครั้งจังเลย เฮ้อ แต่ว่า... การปล่อยให้เด็กตัวเล็ก ๆ เล่นกับระเบิดมันอันตรายไม่ใช่เหรอ? ชาว Mondstadt ไม่ห่วงเรื่องนี้เลยรึไง?
อยากรู้เกี่ยวกับ Yoimiya - 1
อยากฟังฉันเล่าเรื่องเหรอ? ได้สิ ได้สิ นั่งลงตรงนี้นะ ฉันจะเล่าเรื่องของตระกูล Naganohara ที่ฉันสุดแสนจะภูมิใจให้ฟัง! เป็นหัวข้อสุดจริงจังที่หาฟังได้ยากมากเลยนะ
อยากรู้เกี่ยวกับ Yoimiya - 2
ตระกูลของเรามีประเพณีที่ยาวนานอยู่อย่างนึงก็คือ เราจะมอบกระดาษโน้ตแผ่นนึงให้กับลูกค้าที่มาสั่งทำดอกไม้ไฟ กระดาษโน้ตแผ่นนี้มีแต่คนในตระกูลเราเท่านั้นที่อ่านเข้าใจ บนนั้นได้บันทึกสูตรเฉพาะในการสร้างดอกไม้ไฟชนิดนั้นเอาไว้ ไม่ว่าเวลาจะผ่านไปเป็นสิบปีหรือร้อยปี ตราบใดที่ลูกค้าเอากระดาษโน้ตแผ่นนั้นกลับมา ตระกูลเราก็จะสามารถทำดอกไม้ไฟที่เหมือนกับอันที่เคยทำไว้ได้
อยากรู้เกี่ยวกับ Yoimiya - 3
ดอกไม้ไฟที่สวยงามที่สุดต้องคู่กับช่วงเวลาที่ดีที่สุด ความรู้สึกที่สลายไปได้ง่ายนั้นถูกห่อหุ้มด้วยดอกไม้ไฟ และสืบทอดต่อกันไปในรูปแบบที่ต่างจากคนอื่น กระดาษโน้ตเป็นเหมือนกุญแจที่รอใครสักคนที่ต้องการรำลึกถึงอดีตมาเปิดประตู ดังนั้นงานของช่างทำดอกไม้ไฟ Naganohara คือช่วยเฝ้าประตูให้ทุกคนไงล่ะ
อยากรู้เกี่ยวกับ Yoimiya - 4
ทุกช่วงเวลาของงานเทศกาลฤดูร้อนเป็นเหมือนเรื่องราวที่มีชีวิต ผู้คนที่พบกันใต้แสงดอกไม้ไฟจะค่อย ๆ เติบโต, เป็นผู้ใหญ่ และแก่ตัวลงในที่สุด เมื่อพวกเขาจุดดอกไม้ไฟที่พวกเขาเคยจุดในตอนแรก ผืนฟ้าจะยังคงฉายภาพในวันวานของพวกเขา... ถึงดอกไม้ไฟจะไม่ได้คงอยู่ชั่วนิรันดร์ แต่ความทรงจำแสนวิเศษที่ซ่อนอยู่ในดอกไม้ไฟพวกนี้ ฉันคิดว่ามันน่าจะเดินเคียงข้าง Inazuma ไปสู่นิรันดร์
อยากรู้เกี่ยวกับ Yoimiya - 5
เรื่องเล่าเรื่องสุดท้าย ฉันไม่เล่าเองละกัน ฉันอยากไปนั่งดูดอกไม้ไฟเงียบ ๆ กับเธอ จะได้จดจำค่ำคืนที่สวยงามนี้ และทุกเรื่องที่เธอพูดเอาไว้ อ๊ะ อย่าเข้าใจผิดนะ ไม่ได้หมายความว่าเราจะจบลงแค่นี้ แต่หมายถึงการเริ่มต้นของเรื่องราวของเราต่างหากล่ะ
งานอดิเรกของ Yoimiya - เล่นสนุก
ดอกไม้ไฟ! หา? ไม่นับอันนี้เหรอ? งั้นฉันคิดดูก่อน เอ่อ... คำถามนี้ยากจัง ฉันชอบคุยกับเพื่อนบ้าน และฉันก็ชอบไปเที่ยวเล่น, ว่ายน้ำ และเก็บผลไม้ป่ากับเด็ก ๆ ในเทศกาลฤดูร้อน อ่า จะเลือกเรื่องไหนดีนะ...โอ้ รู้แล้ว! สิ่งที่ชอบคือการได้เล่นกับทุกคนไงล่ะ!
งานอดิเรกของ Yoimiya - การเลียนแบบ
ชะแว้บบบบ เฮ้! ฮ่าฮ่า ฉันกำลังเลียนแบบท่าทางของ Paimon เวลาที่เธอหายไปไงล่ะ
เรื่องกลุ้มใจของ Yoimiya...
เอ่อ ฉันตามอ่านนิยายเรื่องนึงมาตั้งนาน แล้วพอถึงตอนจบ นางเอกความจำเสื่อม งานแต่งที่วางแผนไว้ก็ไม่ได้จัด... เศร้าชะมัด จบแบบนี้ได้ยังไงกัน!
อาหารที่ชอบ...
ฉันชอบกินของว่างมากกว่าอาหารจานหลัก ทุกครั้งที่มีงานเทศกาลฉันจะไล่ชิมอาหารไปทีละร้าน ๆ จะกินจนกว่าจะยัดไม่ลง จริงสิ เธอทำของว่างเก่งรึเปล่า? ฉันขอแลกดังโงะที่ฉันทำไว้กับเธอนะ ฉันจะเลือกลูกใหญ่ ๆ ให้เลย
อาหารที่เกลียด...
นมวัว ดื่มนมวัวทีไรรู้สึกยังกับจุดดอกไม้ไฟอยู่ในท้องอย่างงั้นแหละ โป้งป้าง โป้งป้าง อยู่ในท้อง แต่ฉันกินอาหารหรือของว่างที่ใส่นมได้นะ ฉันก็ไม่รู้เหมือนกันว่าทำไม อาจเป็นเพราะว่า Seelie ที่อยู่ในท้องเป็นคนเลือกกินรึเปล่านะ?
ได้รับของขวัญ - 1
ว้าว ฝีมือการทำขนมของเธอไม่ธรรมดาเลยนะเนี่ย! ถ้าไปตั้งร้านในงานเทศกาล จะต้องเป็นร้านยอดนิยมอย่างแน่นอน!
ได้รับของขวัญ - 2
พอได้กินของอร่อย ก็จะทำให้กระฉับกระเฉงขึ้น และพอมีแรง ก็เริ่มอยากเล่าเรื่องแล้วแฮะ อืม... ฉันจะเลือกมาเล่าสักเรื่องก็แล้วกัน!
ได้รับของขวัญ - 3
โอ๊ย ๆ ท้องของฉันเหมือนมี Specter ลอยเด้งอยู่ข้างในเลย... ไม่ควรเป็นแบบนี้ซิ...
วันเกิด...
วันเกิดไม่ใช่วันพิเศษของเธอคนเดียวหรอกนะ คนที่มอบเค้กให้เธอ, คนที่จุดเทียน, คนที่ปรบมือและร้องเชียร์ เป็นคนที่รู้สึกขอบคุณที่เธอเกิดมาบนโลกใบนี้ เพราะฉะนั้น ต้องคึกคักกันหน่อยสิถึงจะถูก ต้องให้โอกาสทุกคนมาขอบคุณเธอไงล่ะ! เพราะงั้น สุขสันต์วันเกิด! เตรียมตัวเสร็จรึยัง? ฉันจะจุดดอกไม้ไฟล่ะนะ!
ความรู้สึกที่ได้เลื่อนขั้น - บทนำ
ยิ่งดอกไม้ไฟบินสูงเท่าไหร่ เสียงระเบิดจะยิ่งดังเท่านั้น!
ความรู้สึกที่ได้เลื่อนขั้น - ชี้แจง
ฮ่าฮ่า ฉันขอลองดูหน่อยซิ ใช้ธนูยิงดอกไม้ไฟขึ้นไปบนฟ้ากันเลย!
ความรู้สึกที่ได้เลื่อนขั้น - มุมมองอื่น ๆ
ได้มีโอกาสเรียนทักษะการต่อสู้หลายอย่างจากเธอทั้งที นอกจากเป็นช่างดอกไม้ไฟแล้ว ฉันควรจะรับงานเสริมเป็นนักผจญภัย... หรือไม่ก็เป็น "ฮีโร่" ด้วยดีมั้ย?
ความรู้สึกที่ได้เลื่อนขั้น - บทสรุป
"ฮีโร่สาว Yoimiya มาแล้ว! เหล่าปีศาจจงล่าถอยไป! ความยุติธรรมพิชิตทุกสิ่ง!"  แนะนำพลังใหม่ที่เธอสอนฉันให้กับเด็ก ๆ แบบนี้ดีมั้ย? คงจะเท่สุด ๆ เลย เฮ้ ถ้ามีใครรังแกเธอ บอกฉันได้นะ พี่สาว Yoimiya คนนี้จะช่วยเธอเอง!
