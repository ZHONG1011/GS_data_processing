Thundersoother
เพิ่มความต้านทานธาตุไฟฟ้าขึ้น 40%
สร้างความเสียหายเพิ่มขึ้น 35% แก่ศัตรูที่ได้รับผลกระทบต่อธาตุไฟฟ้า
Thundersoother's Heart
ดอกไม้ที่เบ่งบานอยู่ท่ามกลางบริเวณที่มีสายฟ้าผ่า จนถึงวันนี้มันยังคงมอบความกล้าให้แก่นักเดินทางที่ต้องเผชิญกับพายุสายฟ้าฟาดอยู่เสมอ
 ดอกไม้สีม่วงขนาดจิ๋วซึ่งถูกเก็บท่ามกลางพายุฝนฟ้าคะนอง ผู้ที่สวมใส่มันจะไม่เกรงกลัวต่อสายฟ้าและฟ้าผ่าอีกต่อไป  ดอกไม้ที่บานท่ามกลางสายฟ้าสีม่วง ไม่เคยเหี่ยวเฉาแม้ต้องเจอฝนกระหน่ำ นี่คือ Flower of Thunder จงคุกเข่าเบื้องหน้ามันซะ แม้แต่ Thundersoother ก็ยังเก็บมันขึ้นมาด้วยความเคารพ  เขามักจะกลัดมันตรงหน้าอกและเผชิญหน้ากับสายฟ้าและฟ้าผ่าอย่าง ภาคภูมิ แม้แต่ในการต่อสู้กับ Beast of Thunder ที่แสนดุร้าย ความแน่วแน่ของเขาก็ไม่เคยสั่นคลอน สำหรับ Thundersoother การกลัดดอกไม้สีม่วงนี้อาจเป็นเพียงการกระทำตามอำเภอใจ แต่สำหรับนักท่องเที่ยวที่เดินทางบนถนน นี่เป็นความมุ่งมั่นอย่างกล้าหาญ ที่จะเอาชนะพายุฝนฟ้าคะนอง 
Thundersoother's Plume
ขนของสัตว์ปีกที่บินผ่านพายุสายฟ้า ฟาด ว่ากันว่ามันเป็นเครื่องหมายเกียรติยศของผู้กล้าในตำนาน ผู้ที่ทำให้สายฟ้านั้นสงบลงได้
 เครื่องหมายซึ่งถูกทำในรูปแบบของขนนกอินทรีซึ่งหลุดออกมาจากนกอินทรีที่บินฝ่าพายุ เมื่อสวมใส่จะรับรู้ได้ถึงแรงระเบิดของสายฟ้า และความร้อนระอุของภูเขาไฟ  ไม่เกรงกลัวต่อสายฟ้าหรือภูเขาไฟ ขนนกที่ตกอยู่ท่ามกลางผืนป่าที่มอดไหม้ ฮีโร่ทำเครื่องหมายนี้ด้วยพลอยสีม่วงในรูปของขนนก ภายใต้การจ้องมองของศัตรูผู้เกรียงไกร อินทรีสีม่วงส่องแสงเป็นประกาย มีสายฟ้าส่งประกายระยิบระยับบนเครื่องหมายนี้ ราวกับจะบอกล่วงหน้าถึงการลงโทษของ Beast of Thunder  ราวกับนกเหยี่ยว ฮีโร่พิชิตสายฟ้าผ่าและเปลวเพลิง และสามารถบั่นศีรษะของ Beast of Thunder ได้ในที่สุด 
Hour of Soothing Thunder
อุปกรณ์บอกเวลาที่เก็บรักษาไว้โดยผู้กล้าผู้เอาชนะสายฟ้าได้ ผลึกแห่งธาตุไฟฟ้าอันเล็กจิ๋วไหลไปมาอยู่ภายในตลอดที่เวลาได้ผ่านไป
 นาฬิกาทรายซึ่งครั้งหนึ่ง Thundersoother เคยใช้ สิ่งที่ไหลอยู่ข้างในคือสะเก็ดของสายฟ้าแทนที่จะเป็นเม็ดทราย สะเก็ดเหล่านั้นแตกกระจายและตกลงมาเมื่อเวลาผ่านไป จากนั้นก็มารวมกันที่ก้นของนาฬิกาทราย  ฮีโร่ที่เอาชนะ Beast of Thunder สร้างนาฬิกาทรายนี้ด้วยพลอยสีม่วง เวลาผ่านไปราวกับสายฟ้าที่ฟาดผ่านท้องฟ้าและหายไปในพริบตา แม้แต่ Thundersoother ก็ยังไม่สามารถเอาชนะเวลาที่รวดเร็วได้  ภายในนาฬิกาทรายนี้แม้แต่สายฟ้าก็ต้องเชื่อฟังกฎแห่งกาลเวลา ภายในนาฬิกาทราย สะเก็ดแตกกระจายและกลับมารวมกันใหม่นับครั้งไม่ถ้วน และเวลาก็ผ่านไปอย่างรวดเร็วและเงียบงัน ฮีโร่เข้าใจถึงวังวนของการเกิดอยู่และดับไปของชีวิตจากมันและนำพาเขาไปสู่การเอาชนะอสูรร้าย 
Thundersoother's Goblet
แก้วไวน์จาก Thundersoother ที่สามารถเอาชนะ the Beast of Thunder ได้
 กุณโฑที่เคยเป็นของใช้ของ Thundersoother บางทีเจ้าของเก่าของมันอาจจะใช้เพื่อดื่มสายฟ้า  ยิ่งใหญ่อย่างที่เขาเป็น Thundersoother เป็นเพียงมนุษย์ธรรมดาและมีความรู้สึกเหมือนคนทั่ว ๆ ไป ความโกรธเกรี้ยวและปลื้มปีติเข้ามาและก็จากไปอย่างรวดเร็วเฉกเช่นสายฟ้าที่ฟาดลงมา ถ้วยใบนี้ไม่เพียงแต่จะเป็นพยานความสำเร็จของ Thundersoother เท่านั้น แต่รวมถึงความโศกเศร้าและเสียงหัวเราะของเขาอีกด้วย  ไม่ว่าจะถูกเทเหล้าเพื่อดื่มฉลอง หรือเพื่อเรียกความกล้าก่อนจะเข้าไปในรังของอสูรร้าย หรืออยู่กับ Thundersoother ผู้โดดเดี่ยวในช่วงสุดท้ายของเขา 
Thundersoother's Diadem
มงกุฎที่มอบให้กับผู้กล้าในตำนาน Thundersoother จากการกำจัด Beast of Thunder ที่ได้สร้างความหายนะแก่แผ่นดิน
 มงกุฎสีม่วงที่มีความเก่าแก่มาก สายฟ้าส่องประกายเพื่อลงทัณฑ์  Beast of Thunder ที่โหดเหี้ยมเมื่อวันวาน ผู้เคยใช้มนุษย์เป็นทาสด้วยสายฟ้าที่ยิ่งใหญ่ของมัน แต่สายฟ้าคงอยู่แค่วูบเดียวเท่านั้น และความเกรียงไกรของมันก็จากไปพร้อมกับสายฟ้า  ฮีโร่โค่นอสูรลงท่ามกลางพายุฟ้าผ่า รับมงกุฎนี้แทนเครื่องหมายแห่งชัยชนะ แต่อดีตนั้นไม่สามารถแก้ไขได้ 
