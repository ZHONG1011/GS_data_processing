ข้อมูลตัวละคร
เนื่องจากเป็นซอมบี้ การแสดงออกทางสีหน้าของ Qiqi ก็เลยดูแข็ง ๆ อยู่หน่อย หวังว่าคุณจะไม่ถือสานะ  ถึงจะเป็นซอมบี้ แต่เธอก็เคลื่อนไหวได้อย่างคล่องแคล่ว เพราะเธอฝึกร่างกายอยู่ตลอด  ความจำของเธอแย่มาก ขี้ลืมเป็นที่สุด นี่เป็นหนึ่งในเหตุผลที่เธอมักจะดูเย็นชา ต่อผู้อื่น  ร่างกายของเธอถูกหยุดไว้เมื่อตอนที่เธอเสียชีวิต ดังนั้นการคาดเดาอายุของเธอจาก รูปลักษณ์ภายนอกนั้นเชื่อถือไม่ได้  ซอมบี้จะต้องฟังคำสั่งถึงจะ เคลื่อนไหวได้ แต่ดูเหมือนตอนนี้ Qiqi จะเป็นผู้กำหนดคำสั่งด้วยตัวเอง
เรื่องราวของตัวละคร 1
โดยปกติแล้ว ร่างกายของซอมบี้ทั้งเย็นและแข็งกระด้าง พวกเขาจึงจำเป็นต้องเคลื่อนไหว โดยการกระโดดดึ๋ง ๆ   เพื่อที่จะทำตัวให้คล้ายมนุษย์ทั่วไป Qiqi จึงฝึกยืดเส้นเพื่อความอ่อนตัว อยู่ตลอด  Hu Tao ผู้เป็นหัวหน้า "โถงแห่งการเกิดใหม่ Wangsheng" สมัยที่ 77 ไม่ค่อยจะชอบใจเท่าไร ทุกครั้งที่เจอ Qiqi เธอมักจะทักทายว่า:"ถูกฉันฝังไปน่าจะง่ายกว่านะ"  แน่นอนว่า Qiqi เองไม่อยากจะถูกฝังแน่นอน ดังนั้นเธอจึงฝึกหัดอยู่ทุกค่ำคืนเมื่อ ไม่มีคนอยู่  ร่างกายที่เป็นอมตะของเธอมีความจำที่แย่กว่ามนุษย์มาก  หากไม่ทำการฝึกฝน ไม่ถึงสามวันเธอก็สามารถลืม ทุกอย่างได้อย่างหมดจด  แต่นี่อาจจะเป็นเรื่องดีซะอีก เพราะบางที สำหรับคนที่มีความทรงจำที่เลวร้าย การลืมอาจเป็นวิธีปลดปล่อยอีกวิธี  ตอนนี้คนที่ Qiqi จดจำได้เป็นอย่างดี... ไม่เพียงแต่มีหน้าตากวนบาทา ยังชอบมาปรากฏตัวตรงหน้าเธออยู่บ่อย ๆ ด้วย  ดังนั้น สำหรับ Qiqi แล้ว "ความจำสั้น" เป็นปัญหาที่ไม่ได้ใส่ใจมากเท่าไหร่
เรื่องราวของตัวละคร 2
ถึงแม้ Qiqi จะตัวเล็ก แต่เธอก็เป็นซอมบี้ที่มีพลังที่ แข็งแกร่ง ร่างกายที่เล็กของเธอไม่ได้เป็น อุปสรรคเลยแม้แต่น้อย มันยังช่วยให้เธอเคลื่อนไหวได้อย่างรวดเร็วอีกด้วย  ในระหว่างการต่อสู้ Qiqi จะเลิกควบคุมตัวเองเหมือนที่เคยทำในทุกวัน และจะคืนร่างกลับสู่สถานะซอมบี้ พลังของเธอจะแข็งแกร่งขึ้นและ เคลื่อนไหวได้ว่องไวขึ้นกว่าปกติ  "ตายซะเถอะ"  หลังจากปราบศัตรูจนราบคาบด้วย ใบหน้าที่นิ่งเฉยแล้ว เธอก็ควบคุมกล้ามเนื้อของเธอ อีกครั้ง และกลับไปเป็นเหมือนปกติ  เธอเคยถูกกองโจรล่าสมบัติข่มขู่ ตอนเธอออกไปเก็บสมุนไพรคนเดียว  สาวน้อยผู้โดดเดี่ยว ดูเหมือนจะถูกรังแกได้ง่าย ๆ ใช่มั้ยล่ะ?  ใครจะไปคิดว่าสาวน้อยที่ดูเหมือน คนเดินผ่านทางธรรมดา... จะสามารถกำราบคนได้ทั้งกลุ่มล่ะ?  เพราะฉะนั้นเราต้องจำไว้ว่า: อย่าตัดสินคนจากรูปลักษณ์ ภายนอกซอมบี้ก็เช่นกัน
เรื่องราวของตัวละคร 3
โดยปกติแล้ว ซอมบี้จะฟังคำสั่งจากคนที่ ปลุกมันตื่น แต่แท้จริงแล้ว Qiqi ไม่เคยถูกปลุกให้ตื่นมาก่อนเลย  เพราะเหตุนี้ เธอจึงเป็นซอมบี้ในจำนวนไม่มากที่ ไม่เคยถูกปลุกให้ตื่น และกลายเป็นซอมบี้ที่ทำตามคำสั่ง ตัวเอง  หากเป็นทักษะ "ล้มศัตรู" ง่าย ๆ นั้นจะไม่มีปัญหาอะไรมาก  แต่ถ้าเป็นภารกิจพวก "เก็บสมุนไพรที่หน้าผา Jueyun Karst" Qiqi อาจจะค้างอยู่ด้านล่างหน้าผา ก็เป็นได้ แต่ยังไงก็ไม่ย่อท้อถึงแม้จะ ไม่สำเร็จมาหลายหนแล้ว  หากถามถึงวิธีการปลดล็อกนั้นก็ มีเช่นกัน ซึ่งวิธีนั้นง่ายมาก——เพียงโอบ กอด Qiqi จากด้านหลัง แล้วพูดว่า "ฉันชอบเธอ" คำสั่งก็จะปลดล็อกโดยทันที  เมื่อ Baizhu ทำตามวิธีนี้ด้วยความรู้สึกที่ไม่ค่อยสมจริง ผลลัพธ์ที่ได้ก็ไม่เต็มที่เช่นกัน  อาจจะมีสักวัน...ที่มีใครสักคนรู้สึกว่าคำ ๆ นี้ไม่ควรพูดเรื่อยเปื่อย และพูดกับ Qiqi ด้วยความเขินอายอย่างระมัดระวัง...  ถึงตอนนั้น Qiqi จะมีปฏิกิริยาแบบไหนกันนะ?
เรื่องราวของตัวละคร 4
มีเรื่องเล่าเก่าแก่ที่ถูกลืมเลือนโดยผู้คน  เด็กสาวเก็บสมุนไพรแสนธรรมดาผู้หนึ่งนามว่า Qiqi ได้พลัดหลงเข้าสู่แดนเซียน โดยไม่ระวังทำให้เธอเกิดอาการบาดเจ็บที่ขาขวา จึงรีบเข้าไปหลบในถ้ำเพื่อพักฟื้น   เธอก็ได้ยินเสียงแปลกๆ เบาๆ ขณะที่กำลังยุ่งอยู่กับพันแผลของเธอ แต่ไม่ได้คาดคิดว่าหลังจากนั้นจะเกิดเสียงระเบิดดังขึ้น และเธอจะติดอยู่ระหว่างความเป็นความตายไปตลอดกาล  เทพหรือมาร ความยุติธรรมหรือความชั่วร้าย...ไม่ว่าฝ่ายไหน ก็เข้าใจดีว่าเธอเป็นเพียงมนุษย์ ผู้บริสุทธิ์ที่ติดอยู่ในภวังค์  หรืออาจเพราะนี่คือโชคชะตา แต่เมื่อประสบความตายเธอได้รับ วิชั่นอย่างคาดไม่ถึง และสงครามเซียนมารก็ได้จบลง  เหล่าเซียนทำใจไม่ได้ จึงได้ดึงพลังเซียนส่วนหนึ่งของ เหล่าเซียน เพื่อคิดที่จะเรียกร่างอันไร้วิญญาณของเธอพื้นคืน  Qiqi ที่พื้นขึ้นมาอีกครั้ง กลับไม่สามารถควบคุมพลังเซียนที่อยู่ภายใน เกิดอาการคลุ้มคลั่งที่ไม่เคยมีมาก่อน ...  เพื่อควบคุมอาการดังกล่าว "จ้าวบงการภูผา" จึงจำเป็นต้องขังหญิงสาวผู้นี้ไว้ในอำพัน
เรื่องราวของตัวละคร 5
หลายร้อยปีต่อมา Qiqi ที่ถูกขังอยู่ในก้อนอำพันก็ถูกพบ โดยมนุษย์ และถูกส่งไปโถงแห่งการเกิดใหม่ Wangsheng เพื่อฝังศพ  ถนนบนภูเขาอันขรุขระ ทำให้หลีกเลี่ยงไม่ได้ที่ต้องเดินชน กับก้อนอำพันทั้งหลาย เมื่อรวมกับวันเวลาแสนนาน ที่ผ่านมา ทำให้ตราผนึกของ Qiqi เลือนหายไปเกือบหมดแล้ว  มีอยู่คืนหนึ่ง Qiqi ตื่นขึ้นมา เธอแอบทำลายอำพันและกระโดด หนีไป  ตามความเคยชินของเธอเมื่อตอนที่ เธอยังมีชีวิตอยู่ Qiqi มุ่งตรงไปยังภูเขา  ระหว่างทางเธอได้พบกับ Baizhu เจ้าของร้าน Bubu Pharmacy และเขาก็ได้รับดูแลเธอ  Baizhu เป็นหมอที่เก่งกาจ แต่เขาไม่ใช่คนที่กล้าหาญและ สมบูรณ์แบบ  แต่ถึงอย่างนั้น เขาก็ยังดูแล Qiqi ถึงแม้ว่าความจำของเธอจะแย่มาก และมักจะจัดเรียงยาผิดเป็นประจำ  ความอดทนของ Baizhu ที่มีต่อ Qiqi ดูเหมือนจะเกี่ยวข้องกับ ผลประโยชน์ส่วนตัวของเขา  ร่างกายของ Qiqi อาจแข็งทื่อ แต่เธอไม่เชื่องช้า เธอรู้ถึงข้อนี้มานานแล้ว แต่ไม่ได้สนใจมันนัก  ไม่รู้ว่าเธอได้เห็นโลกมามาก หรือเพราะอยู่คนเดียวนานเกินไป...ถึงแม้เบื้องหลังของความ "ความใจดี" ของ Baizhu นั้นอาจมีเจตนาแอบแฝง แต่ Qiqi ก็ยังซาบซึ้งในความห่วงใยของเขา
"คู่มือการใช้ชีวิตและ การเดินทางของร่างอมตะ"
สิ่งที่ Qiqi พกติดตัวตลอดเวลา ดูเหมือนจะเป็นสมุดบันทึกเล่มหนึ่ง  ความจำของ Qiqi นั้นไม่ค่อยดี เพื่อความราบรื่นในการดำรงชีวิต สิ่งนี้เป็นสิ่งที่เธอขาดไม่ได้เป็น อันขาด  อักษรที่เขียนด้านในคืออักษร โบราณเมื่อหลายร้อยปีก่อน ลายมือนั้นสวยงาม  หน้าแรกคือเนื้อหาวิธีการบริหาร ยืดเส้น  เปิดไปหน้าต่อไป คือเนื้อหาของยาสมุนไพรต่าง ๆ และยังมี "คำสั่ง" มากมาย  Qiqi ต้องให้คำสั่งตัวเองด้วยตัวเธอเอง เธอจึงเขียนอธิบายคำสั่งอย่าง ละเอียดเพื่อความราบรื่น  สิ่งที่ต้องทำเป็นประจำทุกวัน ก็เขียนในนั้นอย่างละเอียด  ช่วงนี้ก็ได้เพิ่มเนื้อหาการบริหาร "การฝึกสมอง" และ "วิธีการเพิ่มความจำ"  แน่นอนว่าเนื้อหาครบถ้วนแบบนี้จะ เรียกว่าคู่มือการใช้ชีวิตและเดินทาง ก็คงไม่ผิด  แต่ถ้าหากวันใดที่ Qiqi ลืมดูสมุดบันทึกเล่มนี้...งั้นคงไม่มี วิธีอื่นแล้วล่ะ
วิชั่น
วิชั่นของ Qiqi นั้นได้รับเมื่อวินาทีสุดท้ายของชีวิต  อยากที่จะหยุดเวลา อยากที่จะกลับไปมีชีวิตเหมือนเดิม  ความกลัวต่อความตาย ความกระหายต่อการมีชีวิต ความคิดถึงต่อครอบครัว...ความรู้ สึกเหล่านี้ รวมตัวเป็นภาพ "น้ำแข็ง"  "ถ้าเวลาหยุดอยู่ที่อดีต คงจะดีมากเลย..."  ขณะที่คิด น้ำตาของสาวน้อยที่ใกล้ตายก็ไหล ลงจากตา หยดลงบน "วิชั่น" ที่ปรากฏกะทันหัน  เหล่า "เซียนสามตาห้าร่าง" ยอมรับมันคือ "สามตา" ดั้งเดิม——มนุษย์โหยหาวันวานที่ ล่วงไป และอยากเก็บรักษาอดีตนั้นไว้
