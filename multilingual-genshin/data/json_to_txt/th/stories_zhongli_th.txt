ข้อมูลตัวละคร
ในเรื่องเล่าของ Liyue นั้น "การอัญเชิญเซียน" และ "การส่งเซียน" นั้นเป็นเรื่องที่สำคัญพอ ๆ กัน  แต่ไม่มีใครเข้าใจ "การส่ง" ดีไปกว่าตระกูล Hu ผู้สืบทอดกิจการ "โถงแห่งการเกิดใหม่" มาถึงเจ็ดสิบเจ็ดรุ่น แต่ตัวของ Hu Tao หัวหน้าของ "โถงแห่งการเกิดใหม่" นั้นยังคงให้ความสำคัญกับพิธีส่งของมนุษย์มากกว่า  การส่งเทพเจ้านั้นก็มีพิธีกรรมที่แตกต่างกัน ซึ่งเธอได้มอบหมายให้ Zhongli ผู้เป็น "เพื่อนร่วมอาชีพ" เป็นคนจัดการ  เซียนและ Liyue นั้นอยู่คู่กันมานานมาก ในช่วงเวลาสามพันปีนั้นมีคนที่ฝึกจนสำเร็จและได้ขึ้นมาเป็นเซียนน้อยมาก พูดได้ว่าประเพณีทั้งหมดที่เกี่ยวข้องนั้นล้วนแต่อาศัยสิ่งที่บันทึกอยู่บนกระดาษทั้งสิ้น... ระยะเวลามันห่างกันมากเกินไป มันไม่ใช่เรื่องที่คุณสามารถเห็นได้ตอนยังเป็นเด็กอมมือ และได้เห็นอีกครั้งเมื่อตอนคุณแก่จนเคี้ยวหมากไม่ไหว  แต่ถึงแม้นักวิชาการโบราณที่หมกมุ่นอยู่กับเอกสารโบราณต่าง ๆ จะพยายามหาที่ติอย่างไร ก็ยังหาข้อบกพร่องของพิธีส่งเซียนที่ "โถงแห่งการเกิดใหม่ Wangsheng" จัดไม่เจอ  ไม่เพียงแต่เครื่องประดับของพิธีกรรมเท่านั้นที่ควรเป็นไปตามกฎ เวลาสถานที่ และเครื่องใช้ในพิธีรวมถึงสภาพอากาศของวันนั้น ระยะเวลาของพิธีกรรม จำนวนคนที่เข้าชม หน้าที่การงานและอายุของผู้ที่เข้าร่วมพิธี...ทั้งหมดที่กล่าวมาล้วนอยู่ในพิธีกรรมไม่มีผิดเพี้ยนสักอย่าง  เมื่อผู้คนหยิบยก "ตำนานที่ยังมีชีวิต" ขึ้นมาเพื่อบ่งบอกถึงตัวตนของ Zhongli เขากลับทำแค่เพียงยิ้มเจื่อน ๆ และก็ถอนหายใจ:  "ฉันก็แค่... ความจำดีเท่านั้นเอง"
เรื่องราวของตัวละคร 1
ที่ Liyue หากมีสักคนที่สนใจในรายละเอียดมากเป็นพิเศษ สร้างมาตรฐานให้กับสิ่งของทุกสิ่งทุกอย่าง จะสามารถใช้คำหนึ่งคำมาอธิบายได้ว่าเป็นคนที่ "พิถีพิถัน"  จริง ๆ แล้วทุกคนนั้นมีความพิถีพิถันอยู่ไม่มากก็น้อย ยกตัวอย่างเช่น ไม่ชอบกินเผ็ด ไม่กินปลา หรือเต้าหู้ต้องหวานเท่านั้น...  Zhongli นั้นพิถีพิถันแบบสุด ๆ กับทุกอย่าง  ชีวิตของเขานั้นเป็นประเภทแม้จะดูงิ้วก็ต้องเลือกที่ดีและโด่งดังที่สุด จะเลี้ยงนกก็ต้องเลือกนกที่มีราคาแพงที่สุด จะลิ้มลอง "Fullmoon Egg" ก็ต้องวิ่งเข้าไปถึงในครัวเพื่อคอยกำกับพ่อครัวในสัดส่วนการผสมไข่ กุ้งแห้งและเนื้อปลา  Zhongli นั้นชำนาญด้านเครื่องแต่งกาย เครื่องประดับและเครื่องชาม เหล้ายาปลาปิ้ง ใบชา ดอกไม้ใบหญ้าหมูหมากาไก่ หรือแม้กระทั่งการค้าขาย และรวมถึงประเด็นเกี่ยวกับการเมืองและประเทศทั้งเจ็ดด้วย แต่ปกติแล้วเขามักจะบอกเรื่องที่ไม่เป็นประโยชน์กับคุณ เพราะเขาอยากจะแบ่งปันเรื่องน่าสนใจพวกนี้กับคุณเป็นอย่างยิ่ง
เรื่องราวของตัวละคร 2
จะซื้อของก็ต้องต่อรองราคา  นี่คือสิ่งที่ผู้คนใน Liyue ต่างรู้กันดี ไม่ว่าพ่อค้าจะโม้ถึงสิ่งของของตนว่าดีเลิศแค่ไหน จะเป็นของสุดคลาสสิกหรือของทางประวัติศาสตร์ ล้วนต้องต่อรองราคาทั้งสิ้น ส่วนใหญ่นั้นจะเริ่มจากต่อครึ่งราคาตั้งแต่แรกเริ่ม  แต่ในเวลาที่ Zhongli จ่ายเงิน (หรือใช้ให้คนอื่นจ่าย) แต่ไหนแต่ไรไม่เคยมองราคา ขอแค่เขาถูกใจของสิ่งนั้น ไม่ว่าเถ้าแก่จะเรียกเท่าไหร่ เขาก็จะจ่ายเท่านั้น บางทียังเพิ่มเงินให้อีกพร้อมกับพูดว่าเอาไปซะ  ยังไงก็ตามไม่รู้ว่าทำไม Zhongli นั้นมักจะลืมพกเงินอยู่บ่อยๆ  เงินจำนวนน้อยก็ให้เพื่อนจ่ายแทน เงินมากหน่อยก็หาข้ออ้างไปเบิกเงินเอา  เมื่อพูดถึงการประจบประแจง เมื่อมองดูเหล่านักธุรกิจทั้งหลายแล้ว Zhongli นั้นดูจะมีคุณลักษณะเด่นที่ไม่เหมือนใครอยู่: เขานั้นเข้าใจดีถึงความหมายของเงินทองและคุณค่าของมัน และก็เข้าใจความทุกข์ร้อนของผู้คนเป็นอย่างยิ่ง แต่กลับไม่เข้าใจคำว่า "จน" ซึ่งเป็นสถานการณ์ที่อาจปรากฏในชีวิตประจำวันของตัวเองเลย   จะพูดได้ว่าเขาไม่สามารถจินตนาการถึงตอนที่ตนเองไม่มีเงินได้เลย  นั่นมันสุดยอดจริง ๆ เลย คนแบบนี้ยังไม่อดตายได้ไงเนี่ย
เรื่องราวของตัวละคร 3
Zhongli นั้นไม่มีทางอดตาย  ความรวยจนนั้นไม่ใช่สิ่งที่ Zhongli ต้องใส่ใจมากนัก เรื่องเกี่ยวกับประเทศทั้งเจ็ดและโลกต่างหากที่เป็นขอบเขตที่เขาต้องเหนื่อยทั้งใจและกาย  เมื่อพูดถึงความมั่งคั่ง...ตัวเขาเองนั่นแหละที่เป็นความมั่งคั่ง  "ราชาแห่งหิน" ผู้ปกครอง Liyue เทพแห่งหินผู้เป็นหนึ่งในเจ็ดเทพ Morax ต้นกำเนิดของเงินสกุล Mora ที่ถูกใช้กันไปทั่วทั้งทวีป Teyvat  เมื่อถึงตอนดึกและความวุ่นวายของท่าเรือ Liyue ได้สงบลง บางครั้งเขาจะขึ้นไปยังบนภูเขาหินสูงและจ้องมองลงไปยังเมืองที่เขาสร้างขึ้นมาด้วยมือของตนเอง  ในใจของผู้คนชาว Liyue นั้น "ราชาแห่งหิน" นั้นมีชื่อเรียกมากมาย  เมื่อเขาออกกฎหมายสำหรับท่าเรือ Liyue ด้วยอำนาจอันศักดิ์สิทธิ์เขาก็คือ "เทพแห่งพันธสัญญา"  เขาหลอม "Mora" ขึ้นมาเป็นครั้งแรกซึ่งนั่นทำให้ท่าเรือ Liyue เป็นรากฐานทางการค้า ดังนั้นเหล่านักธุรกิจจึงเคารพเขาในฐานะ "เทพเจ้าแห่งธุรกิจการค้า"  เขาผ่านสิ่งต่าง ๆ มานานนับไม่ถ้วนและเป็นผู้ที่เก่าแก่ที่สุดในเจ็ดเทพ พวกนักประวัติศาสตร์ต่างเรียกเขาว่า "เทพเจ้าแห่งประวัติศาสตร์"  เมื่อหลายพันปีก่อนเหล่าบรรพชนของท่าเรือ Liyue ได้มายังดินแดนอันรกร้างว่างเปล่าแห่งนี้ บางครั้งพวกเขานำหินมาสีกันเพื่อทำให้เกิดประกายไฟ บางครั้งก็นำหินมาก่อเป็นเตา พรที่มาจาก "หิน" เหล่านี้นั้นทำให้ผู้คนเรียกเขาว่า "เทพเจ้าแห่งเตาไฟ"  ชาวต่างชาติมักจะเรียกเขาว่า Morax แต่ชาว Liyue นั้นชอบที่จะเรียกเขาว่า "ลอร์ดแห่งหิน" มากกว่า  ในใจของผู้ที่ชื่นชอบละครงิ้วและพวกเด็ก ๆ นั้น ท่ามกลางชื่ออันหลากหลายของ Morax ยังมีชื่อที่ปรากฏในบทละครหลากหลายเวที ในนามผู้คอยกวาดล้างกองทัพเทพอสูร หรือผู้สร้างและปกป้อง Liyue อย่างชื่อ "เทพเจ้าแห่งสงคราม" ที่น่าสนใจที่สุดอยู่ด้วย  ขนมแสนอร่อยที่ "ลอร์ดแห่งหิน" ค้นพบขณะกำลังหลงทาง, ป้ายหน้าร้านที่ "ลอร์ดแห่งหิน" เขียนด้วยตัวของท่านเอง, "ลอร์ดแห่งหิน" เคยแสดงในบทตัวประกอบละครงิ้วที่มีชื่อเสียง... เมื่อศึกษาขนบธรรมเนียมและสภาวะในท้องถิ่นของ Liyue อย่างรอบคอบนั้น ทั้งหมดนี้ต่างเคยได้รับการดูแลจากเทพโดยตรงในช่วงเวลาใดเวลาหนึ่ง ผู้คน Liyue นั้นภูมิใจในประวัติศาสตร์การเดินทางร่วมกันกับเทพเจ้าเป็นอย่างมาก
เรื่องราวของตัวละคร 4
ในฐานะผู้ก่อตั้งท่าเรือ Liyue สิ่งที่ Morax ให้ความสำคัญที่สุดในเมืองแห่งธุรกิจการค้านี้ก็คือ "พันธสัญญา"  จากสิ่งที่เรียบง่ายที่สุดอย่าง "การแลกเปลี่ยนสิ่งของด้วยเงินตรา" สัญญาระหว่างนักธุรกิจที่ร่วมลงนามกันไปจนถึงกฎหมายโบราณที่ Morax ตั้งขึ้นมาในตอนที่ก่อตั้งเมือง Liyue "พันธสัญญา" นั้นมีอยู่ทั่วทุกหนแห่ง  ซึ่ง "พันธสัญญา" สำหรับนักธุรกิจยังเป็นเกณฑ์ที่สำคัญที่สุด: วันที่ส่งมอบ, รายการส่งมอบ, สถานที่จัดส่ง...   มีเพียงการสั่งซื้อที่ดีและเข้มงวดเท่านั้นที่สามารถทำให้กิจกรรมทางธุรกิจเจริญรุ่งเรือง และธุรกิจก็เป็นรากฐานของท่าเรือ Liyue   ดังนั้นไม่เพียงแต่จะเชื่อฟังคำทำนายของ Morax เท่านั้น แต่ยังเพื่อให้ท่าเรือ Liyue นั้นคงอยู่ตลอดไป ซึ่ง "Liyue Qixing" จะไม่ยอมทนต่อใครก็ตามที่ละเมิดกฎหมาย  ในประวัติศาสตร์อันยาวนานนับพันปีนั้น "Liyue Qixing" รุ่นแล้วรุ่นเล่าได้อุทิศตนให้กับงานการตีความหมายของกฎหมายโบราณ เติมเต็มช่องโหว่ต่าง ๆ ที่พบในกฎหมายด้วย "กฎหมายเสริม" ที่ละเอียดถี่ถ้วน ส่วนที่เหลือที่ยังไม่ถูกค้นพบกลับถูกเหล่านักธุรกิจมองว่า "ถ้ากฎหมายไม่ห้ามก็สามารถทำได้" เพื่อให้พวกเขาสามารถกอบโกย Mora จำนวนมากได้จนกว่าจะถูกพบโดย "Liyue Qixing" และเติมช่องโหว่ทางกฎหมายใหม่อย่างรวดเร็ว  ท่ามกลางการไล่ต้อนเพื่ออุดช่องว่างที่เหมือนกับเกมการชักเย่อนั้น หนังสือ "กฎหมายเสริม" ที่เกี่ยวกับการตีความกฎหมายของท่าเรือ Liyue มีความหนาถึง 279 หน้า   ซึ่ง "Tianquan" ผู้รับผิดชอบในการแก้ไขหนังสือเล่มนี้ในสมัยปัจจุบัน Ningguang ได้ถูกผู้คนแอบตั้งชื่อเล่นว่า "ช่างตัดเสื้อแห่ง Liyue" เพื่ออธิบายถึงความเร็วในการแก้ไข เติมเต็มกฎหมายของ Liyue และวิสัยทัศน์ของเธอ...  แต่ไม่ว่ากฎหมายของพวกมนุษย์นั้นจะซับซ้อนและยุ่งยากเพียงใด ในหัวใจของ "ราชาแห่งหิน" นั้นก็มีเพียงกฎหมายข้อเดียวที่สูงส่งกว่าสิ่งอื่นใด:  "เมื่อสัญญาเสร็จสมบูรณ์ ผู้ที่คืนคำจักต้องถูกหินลงทัณฑ์"
เรื่องราวของตัวละคร 5
ในฐานะที่เป็นเทพที่เก่าแก่ที่สุดในบรรดาเจ็ดเทพ "ราชาแห่งหิน" นั้นได้ผ่านวันเวลามาเป็นเวลายาวนานมาก ๆ แล้ว  "ราชาแห่งหิน" ยังคงจำได้ว่าเมื่อเปลวไฟแห่งสงครามเทพอสูรมอดดับลง เทพอสูรทั้งเจ็ดตนได้ขึ้นไปยังสถานที่ของ "เทพเจ้า" ซึ่งนั่นคือจุดสิ้นสุดของยุค "สงครามเทพอสูร" โดยแม้ว่าพวกเขาจะมีบุคลิกที่แตกต่างกันมากและอยู่ห่างกันไกลแสนไกล แต่พวกเขาต่างก็แบกรับความรับผิดชอบอันศักดิ์สิทธิ์ของ "การชี้นำมนุษย์"  เมื่อยุคสมัยเปลี่ยนไป เจ็ดเทพเองก็มีการเปลี่ยนแปลงเช่นกัน จนถึงทุกวันนี้เหล่าเจ็ดเทพในยุคสมัยเริ่มต้นนั้น มีแค่ "ราชาแห่งหิน" และเทพแห่งสายลมที่อิสระ เพียงสองท่านเท่านั้นที่ยังคงอยู่  เทพผู้เก่าแก่เป็นอันดับสอง เทพแห่งสายลมผู้ร่าเริงและมากด้วยอิสรภาพ Barbatos  เมื่อ Barbatos มาที่ Liyue เป็นครั้งแรกเมื่อสองพันปีก่อน ปฏิกิริยาแรกของ "ราชาแห่งหิน" ก็คือเพื่อนร่วมงานคนนี้คงประสบปัญหาในการปฏิบัติหน้าที่และต้องการความช่วยเหลือจากเขา   ดังนั้นไม่จำเป็นต้องรอให้ Barbatos ลงมาจากสายลม เทพเจ้าแห่งหินก็พร้อมที่จะต้อนรับเทพแห่งบ้านใกล้เรือนเคียงแล้ว ขอเพียงแค่เอ่ยปากแล้วเขาจะทำให้ดีที่สุด  แต่เทพเจ้าแห่งสายลมกลับส่งไวน์ขวดหนึ่งให้เขา  "นี่คือไวน์จากเมือง Mondstadt คุณจะลองหน่อยมั้ย?"...เพื่อส่งไวน์แค่ขวดเดียวถึงกับละทิ้งหน้าที่ของตนเอง เหลือเชื่อจริง ๆ  อย่างไรก็ตามเทพเจ้าแห่งสายลมนั้นยังคงมาเยี่ยมอย่างต่อเนื่อง เขาเดินทางไปรอบ ๆ ท่าเรือ Liyue และถามคำถามแปลก ๆ ต่าง ๆ นานา อยู่เสมอ ความอยากรู้อยากเห็นของเทพเจ้าแห่งสายลมท่านนี้นั้นไม่มีที่สิ้นสุดเช่นเดียวกับไวน์ในมือของเขา  จากนั้นเป็นต้นมาเหล่าเทพเจ้าในสมัยนั้นจึงมักจะรวมตัวกันที่ Liyue เสมอ  จนถึงทุกวันนี้ "ราชาแห่งหิน" ยังคงจดจำรสชาติของไวน์เหล่านั้นได้  หลังจากนั้นมาโลกก็มีการเปลี่ยนแปลงอย่างไม่หยุดหย่อนและทุกสิ่งที่เขาเคยคุ้นเคยก็ล้วนแต่ค่อย ๆ หายไป  เมื่อการเปลี่ยนแปลงของเจ็ดเทพเกิดขึ้นครั้งแล้วครั้งเล่า เทพเจ็ดตนที่เคยดื่มร่วมกันนั้นได้จากโลกนี้ไปแล้วถึงห้าตน  ความรับผิดชอบที่มีมาแต่โบราณของเทพเจ้าทั้งเจ็ดในการ "ชี้นำมนุษย์" ในตอนแรกเริ่มนั้น ในที่สุดก็เริ่มถูกเหล่าเทพที่ขึ้นมาใหม่มองว่าเป็นสิ่งไร้สาระไปซะแล้ว  เป็นเวลากว่าสามพันปีที่ผ่านมา แม้แต่หินที่แข็งแกร่งที่สุดก็ยังสามารถสึกกร่อนได้  อีกทั้งสายลมก็ไม่ได้ไปเยี่ยมหาเขาอีกต่อไป  ในช่วงกลางวันของวันที่มีฝนปรอยวันหนึ่ง ราชาผู้เก่าแก่ไปเดินเล่นในท่าเรือ Liyue และบังเอิญได้ยินนักธุรกิจคนหนึ่งชื่นชมลูกน้องของเขาอยู่:  "เธอทำงานเสร็จแล้วนี่ ไปพักซะสิ"  ……  "ราชาแห่งหิน" หยุดอยู่ท่ามกลางฝูงชนที่จอแจอยู่ครู่หนึ่ง  "หน้าที่ของฉัน... ก็เสร็จแล้วเหมือนกันรึเปล่านะ?"  เทพเจ้าได้ถามตนเองเช่นนั้น
ผลิตภัณฑ์ที่มาจากทะเล
ในช่วงเวลาของสงครามเทพอสูร ทุกหนทุกแห่งบนดินแดน Teyvat นั้นเต็มไปด้วยไฟแห่งสงคราม ซึ่งสงครามไม่เพียงเกิดขึ้นระหว่างเทพอสูรเท่านั้น ยังมีสิ่งชั่วร้ายมากมายที่พยายามขยายอาณาจักรในช่วงเวลานี้อีกด้วย  หนึ่งในนั้นมีมอนสเตอร์ชนิดหนึ่ง ที่ทำให้ "เทพแห่งหิน" ที่ยังไม่ได้เป็นเทพทั้งเจ็ดในเวลานั้น รู้สึกหงุดหงิดเป็นอย่างยิ่ง  มอนสเตอร์เหล่านี้มาจากใต้ทะเลลึก มีผิวที่นุ่มและเต็มไปด้วยเกล็ด มือเท้าคล่องแคล่ว ถึงจะถูกตัดแขนตัดขาก็ยังคงมีชีวิตต่อไปได้ และยังสามารถคายของเหลวที่เหนียวและเปียกชื้น...  แค่ลักษณะพิเศษที่เอ่ยถึงก็น่าขยะแขยงพอแล้ว แต่นี่ยังไม่ใช่ประเด็นสำคัญ  ประเด็นสำคัญคือ: พวกมัน "เล็ก" มาก และดูเหมือนว่าจะอยู่ทุกหนทุกแห่ง  โต๊ะเก้าอี้ ขอบประตูหน้าต่าง ผ้าม่านเสื้อผ้า หรือแม้แต่แก้วชา หนังสือหรือกล่องดินสอ  แค่ยื่นมือออกไปก็อาจจับโดนสิ่งที่เย็น เหนียวและเปียกนั้นได้ มอนสเตอร์เหล่านี้เมื่อถูกผู้คนจับก็จะรีบไต่ไปที่หลังมือ และจะทิ้งร่องรอยใส ๆ เอาไว้...  ตามคำอ้อนวอนจากบรรพบุรุษของชาว Liyue ท่าน Morax รับปากที่จะกำจัดมอนสเตอร์ชนิดนี้ แต่มอนสเตอร์เหล่านี้คอยเกาะอยู่ในสังคมของมนุษย์ ซึ่ง Morax ไม่อาจกำจัดพวกมันด้วยการโยนหอกหินมากมายออกไปจนแผ่นดินสั่นสะเทือน เหมือนอย่างในสนามรบได้...  อย่างไรก็ตาม Morax นั้นเป็นถึง "เทพแห่งพันธสัญญา" ของคนรุ่นหลัง สิ่งที่เขาเคยตกลงไว้ ไม่ว่าด้วยวิธีใดก็จะต้องทำให้สำเร็จ  ด้วยภาระแห่งสัญญาที่เคยให้ไว้ เขาจึงไปตามบ้านนับหลังไม่ถ้วนพร้อมกับคุกหิน เพื่อจับมอนสเตอร์เหล่านี้ทีละตัว...  หลังจากระยะเวลาอันยาวนานในการกำจัดมอนสเตอร์เหล่านี้จบสิ้นลง Morax ถึงได้เข้าใจเป็นครั้งแรกว่า การ "ยกภูเขาออกจากอก" นั้นเป็นเช่นไร  การกำจัดศัตรูและมอนสเตอร์ที่แสนยากลำบาก อีกทั้งกลิ่นเหม็นและของเหลวที่น่าขยะแขยง เขายังจำได้ไม่มีวันลืม  แม้แต่การกลายร่างเป็นมนุษย์ปุถุชนอย่าง Zhongli และใช้ชีวิตในเมืองท่าเรือ เขาก็ยังคงพยายามใช้ชีวิตที่ห่างไกลสัตว์น้ำที่เลื้อยขยุกขยิก  แต่สำหรับอาหารที่สับจนดูรูปร่างที่แท้จริงไม่ออกอย่างเต้าหู้ทะเล เขาก็ยังพอจะสามารถทานได้
วิชั่น
หลังจากพิธีกรรม "ส่งเซียน" ที่ Zhongli ทั้งกำกับและแสดงเองจบลง "Signora" แห่ง Fatui ได้ปรากฏต่อหน้าของเขา   ตาม "พันธสัญญา" ที่เคยตกลงกันไว้ เธอมาเพื่อมารับ "โนซิส" ของเทพแห่งหิน Morax   ต่อหน้านักเดินทางและผู้บริหารทั้งสองท่านของ "Fatui" ซึ่ง Zhongli ได้เปิดเผยข้อตกลงระหว่าง "เทพแห่งน้ำแข็ง"   ตามที่เขากล่าว นี่คือช่วงเวลาท้ายสุด ในการตกลง "สัญญาที่ยุติสัญญาทั้งหมด"  แต่ไม่ว่าจะมองในมุมไหน ข้อแลกเปลี่ยนในข้อตกลงครั้งนี้สิ่งที่เทพแห่งหินเอาเข้าแลกก็มากจนเกินไป แม้แต่อำนาจในการปกครองเมือง Liyue ก็หมดไปด้วย...   ถึงแม้จะเป็นมนุษย์กันเอง กฎเหล็กของข้อตกลงในการแลกเปลี่ยนก็คือ "แลกเปลี่ยนในมูลค่าที่เท่าเทียม"   แต่สำหรับเทพแห่งหินที่ให้ "คำสัญญา" นับร้อยพันมาตลอดพันปี คำสัญญาที่สำคัญดังนี้ ก็ต้องมีผลประโยชน์พอที่ทำให้เขาคิดพิจารณาล่ะนะ   และตอนนี้เทพแห่งหินก็ได้มอบ "โนซิส" ซึ่งเป็นข้อแลกเปลี่ยนให้ไปแล้ว   เทพแห่งน้ำแข็งได้วางข้อแลกเปลี่ยนขนาดไหนกันแน่ ถึงสามารถทำให้ตาชั่งการแลกเปลี่ยนนี้สมดุลเท่าเทียมกัน?
