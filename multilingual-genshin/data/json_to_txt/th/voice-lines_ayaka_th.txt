พบกันครั้งแรก...
Kamisato Ayaka ผู้สำเร็จวิชาดาบแห่ง Inazuma Kamisato Art Tachi Jutsu มารับคำท้าถึงที่แล้ว!  ช่วยชี้แนะด้วยนะ
แชท - เสถียรภาพ
ถ้าได้มีช่วงเวลาที่สบาย ๆ และสงบแบบนี้บ่อย ๆ ก็คงจะดีนะ... ฉันโลภเกินไปซะแล้ว
แชท - ดาบ
ดาบก็เหมือนใบชา มีเพียงผู้ที่ได้ลิ้มลองมันอย่างละเมียดละไม ถึงจะเข้าใจความซับซ้อนของมัน
แชท - เหม่อลอย
นี่คือชีวิตปกติของนักเดินทางงั้นเหรอ... อืม รู้สึกเหมือนได้รู้จักเธอมากขึ้นเลยนะ
แชท - ดาบที่มีชื่อเสียง
คมดาบโอบกอดหน้าที่ เฉกเช่นช่างฝีมือที่หวงแหนอัญมณีอันงดงาม
ในเวลาที่ฝนตก...
ไปหลบฝนกับฉันเถอะ
ในเวลาที่ฟ้าผ่า...
ท่านโชกุน... กำลังพยายามจะบอกอะไรเหรอ?
ในเวลาที่หิมะตก...
"หิมะขาวเปลี่ยนโลกเป็นสีเงิน กิ่งไม้เปล่งประกายทอแสง" อืม... เป็นวิวที่งดงามจริง ๆ ถ้ามีชาดี ๆ สักกาคงจะเพอร์เฟกต์ไปเลยล่ะ
แดดส่องดีจัง...
สายลมและแสงแดด... ไปเดินเล่นที่ไหนดีนะ?
ในเวลาที่ลมพัด...
หลับตาลง แล้วหันหน้าไปรับลมดูสิ...เป็นไง? สบายมากเลยใช่มั้ยล่ะ?
อรุณสวัสดิ์...
อรุณสวัสดิ์ นักเดินทาง ได้เจอเธอตั้งแต่เช้าแบบนี้ ทำให้ฉันรู้สึกได้ว่า... วันนี้ต้องเป็นวันที่ราบรื่นแน่นอน
สวัสดีตอนเที่ยง...
สวัสดีตอนเที่ยงนะ การง่วงหลังทานข้าวเสร็จมันเป็นเรื่องปกติ สนใจมาเล่นหมากรุกแก้ง่วงมั้ยล่ะ?
สวัสดีตอนเย็น...
สวัสดีตอนเย็น ลมช่วงเย็นนี่สบายดีจังเลย คืนนี้ต้องเป็นค่ำคืนที่สงบสุขแน่นอน
ราตรีสวัสดิ์...
"หากแม้นรู้ว่าฝันแล้วใยต้องพลันตื่น ลืมตาฟื้นขึ้นมาพบพานกับความจริง"
เกี่ยวกับตัวของ Kamisato Ayaka: สำนัก Yashiro
"Shogunate แห่ง Inazuma, สำนัก Yashiro, ตระกูล Kamisato" เป็นกลุ่มอำนาจที่มีชื่อเสียงใน Inazuma ในฐานะหนึ่งในสามสำนักมหาอำนาจ เรามีหน้าที่รับผิดชอบงานด้านพิธีกรรมและกิจการที่เกี่ยวข้องกับศิลปวัฒนธรรม หลังจากพ่อแม่ของฉันเสียชีวิตไป ฉันกับท่านพี่ก็เป็นคนดูแลงานพวกนี้ ไม่ว่าจะเป็นเรื่องเล็กหรือเรื่องใหญ่
เกี่ยวกับ Kamisato Ayaka: ตำแหน่ง
มีคนมากมายที่ให้ความเคารพฉัน เพราะว่าฉันคือ "องค์หญิงกระเรียนขาว" ที่เป็นคุณหนูใหญ่ของตระกูล Kamisato แห่งสำนัก Yashiro เพียงเพราะว่าตำแหน่งจุดยืนของฉัน ไม่ได้เกี่ยวอะไรกับตัวฉันที่เป็น Ayaka คนนี้เลย...  เพราะงั้นฉันจึงคิดว่า คนที่สามารถเข้าใกล้ฉันได้อย่างแท้จริง บางทีคงจะมีเพียง....
เกี่ยวกับ Kamisato Ayaka: ความปรารถนา
ตัวฉันในทุกวันนี้ ก็ยังคงเป็นเช่นเดิม ยังคงอยากที่จะเป็นคนที่คู่ควรแก่การได้รับความเชื่อถือจากทุกคน อย่างไรก็ตาม เหตุผลที่เป็นแรงบันดาลใจให้ฉันนั้น ไม่ใช่ภาระความรับผิดชอบที่อยู่บนบ่า หรือความคาดหวังของคนอื่น ๆ อีกต่อไป แต่เป็นเพราะว่า... เธอเองก็เป็นคนแบบนี้เหมือนกันยังไงล่ะ
เกี่ยวกับพวกเรา: ร้านชา
หากเธอมีเวลา พวกเราไปที่โรงน้ำชา Komore กันดีมั้ย? ในวันที่เงียบสงบอย่างนี้ ถ้าได้พูดคุยแลกเปลี่ยนความคิดเห็นเกี่ยวกับชากันสักหน่อย คิดว่าน่าจะดีไม่น้อยเลย
เกี่ยวกับพวกเรา: เทศกาล
ถ้ามีโอกาสล่ะก็ ฉันอยากจะลองไปงานเทศกาลที่ต่างแดนกับเธอบ้าง ธรรมเนียมและกฎกติกามารยาทของท้องถิ่นที่ต้องปฏิบัติตาม รวมถึงคำแนะนำต่าง ๆ เกี่ยวกับของฝาก เธอช่วย... ให้คำแนะนำฉันหน่อยได้มั้ย?
เกี่ยวกับ "วิชั่น"...
"วิชั่น" คือตราประทับของผู้คนที่มีความปรารถนาอันยิ่งใหญ่ ถ้าถามฉันว่าความปรารถนาของฉันคืออะไร... เรื่องนี้ขอเก็บเป็นความลับละกันนะ มันก็แค่ความฝันเล็ก ๆ น้อย ๆ เท่านั้นแหละ
ต้องการจะแชร์อะไร...
ถามหน่อยสิ ที่ผู้คนพูดกันว่า "รสชาติของเซนคือรสชาติของชา" และก็ "พลังของเซนคือพลังแห่งดาบ" ถ้างั้นชากับดาบมันเกี่ยวกันยังไงนะ?
ข้อมูลที่น่าสนใจ...
เธอเคยสังเกตต้นซากุระที่เหี่ยวเฉาในเมืองมั้ย? ความงามของ "ความเหี่ยวเฉา" นี้ ทำให้ฉันนึกถึงภาพที่บานสะพรั่งในฤดูใบไม้ผลิ แต่ดูเหมือนว่าคนอื่นจะไม่คิดแบบนี้นะ ต้นซากุระที่ไม่ออกดอกจะต้องถูกถอนทิ้งไป... ขอแค่อีกครั้งเดียวก็ยังดี ฉันอยากจะเห็นมันบานอีกครั้งจังเลย
เกี่ยวกับ Thoma...
Thoma คือเพื่อนคนสำคัญของฉัน ความสดใสและร่าเริงของเขาส่งผลกระทบต่อฉัน ในแง่หนึ่ง เขาก็เหมือนกับพี่ชายอีกคนหนึ่งของฉันล่ะนะ กลายเป็นสมาชิกของ "ตระกูล Kamisato" ไปเรียบร้อยแล้วล่ะ
เกี่ยวกับ Kujou Sara...
Kujou Sara ผู้ทำงานให้แก่ "สำนัก Tenryou" ...เธอมักจะทำหน้าเคร่งขรึมอยู่ตลอดเวลา ฉันกับเธอมีเรื่องให้ต้องเถียงกันอยู่บ้างในบางครั้ง อย่างไรก็ตามความซื่อสัตย์ของเธอนั้น เป็นเรื่องที่ไม่สามารถปฏิเสธได้จริง ๆ
เกี่ยวกับ Shikanoin Heizou...
คุณ Shikanoin? เขาก็เหมือนกับคุณ Kujou นั่นแหละ เป็นคนของ "สำนัก Tenryou" เขาเอง... ก็เป็นคนที่มีหลักการเช่นกัน สำหรับ "หลักการ" เหล่านี้น่ะ น่าจะถึงขั้นเข้มงวดกว่าคุณ Kujou ซะอีก เพียงแต่ว่า เรื่องอะไรบ้างที่ควรนับให้อยู่ใน "หลักการ" เหล่านี้ ฉันว่า... บางทีคงจะมีแต่เจ้าตัวเท่านั้นที่รู้ล่ะนะ
เกี่ยวกับ Sayu...
Sayu เหรอ... ช่วงนี้เด็กคนนั้นไปสร้างความวุ่นวายให้เธอบ้างรึเปล่า? ถ้าเกิดเห็นเธอไปแอบอู้ที่ไหน ก็มาบอกฉันได้เลยนะ
เกี่ยวกับโชกุน Raiden: คาดเดา
ความคิดเห็นที่มีต่อท่านโชกุนผู้ยิ่งใหญ่งั้นเหรอ? นี่ไม่ใช่สิ่งที่ผู้น้อยอย่างฉันจะพูดถึงพล่อย ๆ ได้หรอกนะ แต่ว่า... เส้นทางของการไล่ตาม "ความเป็นนิรันดร์" ของท่านโชกุนน่ะ น่าจะเหงามากเลยทีเดียว
เกี่ยวกับโชกุน Raiden: จุดยืน
การเจอกับ "Musou no Hitotachi" และเอาชีวิตรอดมาได้ ถือเป็นประสบการณ์ที่ยอดเยี่ยมมาก ถึงแม้สำหรับฉันแล้ว เค้าจะเป็นเทพเจ้าที่แท้จริง ผู้ที่สามารถเปลี่ยนแปลงชะตาของ Inazuma ได้ตามที่ต้องการ แต่ถ้าเค้ากับเธอขัดแย้งกันล่ะก็... ฉันจะอยู่ข้างเธอแน่นอน
เกี่ยวกับ Yae Miko...
ฉันมีความสุขมากที่ได้ร่วมงานกับท่าน Guuji Yae อย่างที่เธอเห็นว่าการจัดเทศกาลนั้นต้องใช้ความพยายามเป็นอย่างมาก อีกทั้งรายได้ก็ไม่ดีนัก แต่กิจการที่ท่าน Guuji Yae ดำเนินการนั้น มักจะสง่างามและได้ผลตอบรับที่ดีจริง ๆ
เกี่ยวกับ Kamisato Ayato...
ในฐานะผู้นำของตระกูล Kamisato แล้ว ท่านพี่มักจะต้องไปออกงานตามที่ต่าง ๆ มากมาย ถึงแม้ว่าฉันจะพยายามแบ่งเบาภาระของเขาอย่างเต็มที่ แต่ก็ยังไม่สามารถบรรเทาความเหนื่อยล้าที่สะสมมาตลอดปีของเขาได้อยู่ดี เห้ออ... ในฐานะน้องสาว ฉันหวังว่าเธอจะสามารถเกลี้ยกล่อมให้เขาสนใจสุขภาพตัวเองให้มากขึ้นได้นะ
เกี่ยวกับ Yoimiya...
การจัดการงานเทศกาลเป็นความรับผิดชอบของสำนัก Yashiro และพวกมิโกะ ส่วนผู้เชี่ยวชาญด้านการทำดอกไม้ไฟคนนั้นก็สามารถทำให้บรรยากาศครึกครื้นขึ้นมาได้อย่างแท้จริง พอได้ร่วมงานกันนาน ๆ ก็เริ่มที่จะใกล้ชิดกันมากขึ้นเรื่อย ๆ  อื๋อ? ปัญหาด้านความปลอดภัยและการป้องกันอัคคีภัยงั้นเหรอ? พวกเราเองก็จะเพิ่มการวางแผนล่วงหน้าต่าง ๆ เข้าไปร่วมกันล่ะนะ เพราะหากต้องอดชมดอกไม้ไฟด้วยเหตุผลพวกนี้ล่ะก็ น่าจะทำให้ผู้คนผิดหวังกันน่าดูเลยล่ะ
อยากรู้เกี่ยวกับ Kamisato Ayaka - 1
สำหรับฉันแล้วคำขอของเธอมันพิเศษมากเลยนะ ในเมื่อเธอเป็นเพื่อน ฉันก็ควรจะปฏิบัติต่อเธออย่างซื่อสัตย์ตรงไปตรงมา อย่างไรก็ตามถ้าเกี่ยวกับความลับของตระกูล Kamisato ฉันก็หวังว่าเธอจะช่วยเก็บเป็นความลับด้วยนะ
อยากรู้เกี่ยวกับ Kamisato Ayaka - 2
ในอดีต ตระกูล Kamisato ถูกโจมตีอย่างหนัก เนื่องจากไม่สามารถปกป้องช่างตีดาบฝีมือขั้นสมบัติของชาติได้ เนื่องจากการสมคบคิดของพวก Fatui เราสูญเสียคนของตระกูลไปหลายคน แล้วยังได้รับการลงโทษต่าง ๆ นานามากมาย ถึงขนาดทำให้สุขภาพของท่านพ่อต้องทรุดโทรมลงก่อนเวลาอันควร สถานะของตระกูล Kamisato ใน Shogunate ก็ตกต่ำลงอย่างมาก... โชคดีที่ท่านพี่สามารถพลิกสถานการณ์ท่ามกลางความยากลำบากได้สำเร็จ อย่างไรก็ตาม แม้ว่าตระกูลจะได้รับการฟื้นฟู และกลับมาเป็นน้ำหนึ่งใจเดียวกันกับสำนัก Yashiro อีกครั้ง แต่เรื่องสำคัญต่าง ๆ ก็ยังคงต้องพึ่งพาท่านพี่ให้เป็นคนตัดสินใจอยู่ดี
อยากรู้เกี่ยวกับ Kamisato Ayaka - 3
ศิลปะการตีดาบที่สอนโดยท่านโชกุนนั้น ขึ้นอยู่กับสิ่งต่าง ๆ มากมาย ทั้งในด้านโหราศาสตร์, จุดประสงค์การใช้งาน, คุณภาพของแร่, สภาพของเตาหลอม, บุคลิกภาพของคน รวมถึงการเปลี่ยนแปลงของธาตุ มันคือสิ่งที่ช่างตีดาบเรียกกันว่า "Raiden Gokaden" ช่างตีดาบที่สามารถตีดาบที่มีชื่อเสียงได้ ก็นับว่าเป็นบุคลากรที่เกี่ยวข้องกับสิ่งศักดิ์สิทธิ์ ที่มีความสามารถในการสื่อสารกับเหล่าทวยเทพ ซึ่งพวกเขาอยู่ภายใต้การจัดการของสำนัก Yashiro ผู้ดูแลเกี่ยวกับวัฒนธรรม, ศิลปะ และพิธีกรรมต่าง ๆ ด้วยเหตุนี้เรื่องราวการทรยศของช่างตีดาบ จึงเป็นเพราะความบกพร่องในหน้าที่ของตระกูล Kamisato ไปโดยปริยาย
อยากรู้เกี่ยวกับ Kamisato Ayaka - 4
สำหรับฉันแล้ว ท่านแม่คือคนที่น่าเหลือเชื่อมาก ๆ ทั้งสง่างามและเปี่ยมไปด้วยเกียรติ ไม่ว่าจะต้องเจอกับสถานการณ์แบบไหน ก็มักจะแสดงรอยยิ้มที่แสนอ่อนโยนออกมา และจัดการธุระต่าง ๆ ของตระกูลด้วยท่าทีที่สงบนิ่งอยู่เสมอ ซึ่งมันไม่ใช่เรื่องเกินจริงเลย ที่จะบอกว่าท่านแม่คือตัวตนที่สมบูรณ์แบบ แต่นับตั้งแต่ตอนที่ท่านจากโลกนี้ไป ฉันก็ตระหนักได้ว่า ฉันไม่สามารถทำตัวเป็นเด็กหญิง Ayaka ที่เอาแต่หลบอยู่ข้างหลังของท่านแม่ได้อีกต่อไป
อยากรู้เกี่ยวกับ Kamisato Ayaka - 5
สิ่งที่ฉันจะพูดต่อไปนี้ อาจไม่เหมาะสมกับฐานะของ "Shogunate แห่ง Inazuma ในสำนัก Yashiro ของตระกูล Kamisato" เท่าไหร่ แต่ฉันเดาว่า เธอน่าจะทนต่อความเอาแต่ใจเล็ก ๆ น้อย ๆ ของฉันได้สินะ?  ...ถ้าฉันเหนื่อย...ขอฉันซบไหล่เธอหน่อยจะได้มั้ย? แค่ครู่เดียวเท่านั้น
งานอดิเรกของ Kamisato Ayaka...
สิ่งที่เกี่ยวกับศิลปวัฒนธรรมน่ะฉันชอบทั้งนั้นแหละ: ดนตรี, บทกวี, โชงิ และก็เต้นรำ เธอสนใจรึเปล่า?
เรื่องกลุ้มใจของ Kamisato Ayaka - กังวล
เรื่องกลุ้มใจเหรอ? อาา แน่นอน ชีวิตก็เป็นอย่างนี้ล่ะนะ มักจะมีเรื่องที่ไม่สมหวังเกิดขึ้นอยู่เสมอ แต่ถ้าหากทำให้คนอื่น ๆ รอบตัวต้องเป็นห่วงเพราะเรื่องของตัวเองล่ะก็... ยังไงซะฉันขอเก็บไว้คนเดียวดีกว่า...
เรื่องกลุ้มใจของ Kamisato Ayaka - ความปรารถนา
"การเปิดเผย" เป็นเรื่องหนึ่งที่ยากจริง ๆ ฉันต้องคอยเตือนตัวเองอยู่เสมอว่าเป็นคุณหนูใหญ่แห่งตระกูล Kamisato ต้องมีกิริยาท่าทางที่สมบูรณ์ไร้ที่ติท่ามกลางสายตาที่จดจ้อง และตอบรับความคาดหวังของคนมากมาย คนอย่างฉันควรจะไล่ตามความปรารถนาของตัวเองรึเปล่านะ บางทีฉันอาจควรที่จะ...เล่าความปรารถนาของฉันให้เธอฟัง...
อาหารที่ชอบ...
ฉันสนใจอาหารในต่างแดนมากเลยล่ะ ถึงแม้ว่าจะไม่ค่อยมีโอกาสได้ลิ้มลองก็ตาม อืม... ถ้าเอาแค่เฉพาะใน Inazuma ล่ะก็... น่าจะเป็น "Chazuke" ล่ะมั้ง แต่ว่าจะให้คนอื่นเห็นไม่ได้ อันนี้ฉันแอบบอกเธอเฉย ๆ นะ
อาหารที่เกลียด...
ถึงแม้ว่าจะไม่ถึงขั้นกินไม่ได้ แต่สำหรับฉันแล้ว ของกินอย่างไขมันหรือเครื่องในของสัตว์มันออกจะ...
ได้รับของขวัญ - 1
อื้ม... มีความสุขจังเลย...
ได้รับของขวัญ - 2
ขอบคุณที่เธอให้โอกาสฉันได้ชิมอาหารจานนี้นะ ฉันจะจดจำรสชาติของมันเอาไว้ในใจของฉันเลย
ได้รับของขวัญ - 3
เอ่อ... มันค่อนข้างจะมีรสชาติมันเลี่ยนไปสักหน่อยน่ะ
วันเกิด...
ช่วยมากับฉันทีสิ! เดินไปแค่แป๊บเดียวเท่านั้นแหละ ไม่กวนเวลาเธอนานนักหรอกนะ  หลังจากรู้วันเกิดของเธอแล้ว ฉันก็เริ่มเตรียมการล่วงหน้ามาพักหนึ่ง ถ้าเทียบกับของขวัญราคาแพง ฉันเดาว่า... บางทีของขวัญแบบนี้อาจจะเหมาะกับมิตรภาพของเรามากกว่า ครั้งนี้ฉันจะขอใช้การระบำพัดเป็นของขวัญให้เธอละกัน  เอาล่ะ จะเริ่มล่ะนะ...
ความรู้สึกที่ได้เลื่อนขั้น - บทนำ
ขอบคุณมากนะ การได้แลกเปลี่ยนมุมมองกับเธอมันดีต่อฉันมาก ๆ เลยล่ะ และฉันก็เชื่อว่ายังสามารถพัฒนาวิชาดาบของตัวเองได้อีก
ความรู้สึกที่ได้เลื่อนขั้น - ชี้แจง
ต้องขอบคุณคำแนะนำของเธอ พอได้รับความช่วยเหลือจากเธอแล้ว ฉันก็เข้าใจความสามารถของตัวเองมากยิ่งขึ้น
ความรู้สึกที่ได้เลื่อนขั้น - มุมมองอื่น ๆ
รู้สึกว่าทำเรื่องต่าง ๆ ได้ดีขึ้นพอสมควรเลย นอกเหนือจากการทำงานกับสำนัก Yashiro แล้ว ก็ยังมีเวลาเหลือไปลองทำสิ่งใหม่ ๆ อีกด้วย ฉันเพิ่งเรียนทำขนมมา อยากจะลองชิมดูมั้ยล่ะ?
ความรู้สึกที่ได้เลื่อนขั้น - บทสรุป
"คราหนึ่งข้าเคยคิด โลกนี้หนักแน่นดุจศิลา ใครเล่าจักคาดคิดแท้จริงโลกนี้เบาหวิวไม่จีรัง ยากที่จะรั้งไว้"  ...ขอโทษที เป็นเวลาที่ควรจะดีใจแท้ ๆ แต่ฉันกลับไปนึกถึงบทกวีที่น่าเศร้านั่นซะได้ ในเวลาที่ได้อยู่กับเธอฉันมีความสุขมากจริง ๆ จนทำให้ฉันกลัวว่าจะสูญเสียทุกสิ่งไป ฉันต้องตั้งสติให้มากกว่านี้
สกิลธาตุ - 1
มาเต้นรำกันเถอะ
สกิลธาตุ - 2
ขออภัย
สกิลธาตุ - 3
หิมะปลิวว่อน
ท่าไม้ตาย - 1
ชัยชนะเป็นของฉัน!
ท่าไม้ตาย - 2
พายุหิมะซากุระโปรยปราย
ท่าไม้ตาย - 3
วิชาสาย Kamisato... คมเยือกแข็งพิฆาต!
เปิดหีบสมบัติ - 1
การตามหาสมบัติและสิ่งมหัศจรรย์... ก็นับเป็นความสง่างามอย่างนึง
เปิดหีบสมบัติ - 2
ฮะฮะ... วันนี้โชคดีจังเลย
เปิดหีบสมบัติ - 3
ฉันจะดูแลความโชคดีนี้อย่างดีเลยล่ะ
ค่าพลังชีวิตต่ำ - 1
อย่ามาดูถูกกันนะ
ค่าพลังชีวิตต่ำ - 2
คู่ต่อสู้ที่ตามหามานาน...
ค่าพลังชีวิตต่ำ - 3
ได้เวลาตัดสินแล้ว...
ค่าพลังชีวิตของเพื่อนต่ำ - 1
จะประมาทไม่ได้นะ
ค่าพลังชีวิตของเพื่อนต่ำ - 2
เธอต้องระวังตัวด้วยนะ
หมดสติ - 1
ประมาทซะแล้ว...
หมดสติ - 2
ฉันยังมี... เรื่องที่ยังทำไม่เสร็จ...
หมดสติ - 3
ฉันทำให้ตระกูล... ต้องอับอาย...
โดนโจมตีอย่างหนัก - 1
หยาบคายซะจริง...
โดนโจมตีอย่างหนัก - 2
อะไรกัน...
เข้าร่วมทีม - 1
Kamisato Ayaka มาแล้ว
เข้าร่วมทีม - 2
โปรดชี้แนะด้วย
เข้าร่วมทีม - 3
ฮ่ะ ฮ่ะ ฝากตัวด้วยนะ
