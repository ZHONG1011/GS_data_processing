Archaic Petra
ได้รับโบนัสความเสียหายหิน 15%
เมื่อได้รับเศษเสี้ยวที่เกิดจากปฏิกิริยาตกผลึก ตัวละครทั้งหมดในทีมจะได้รับโบนัสความเสียหายของธาตุที่เกี่ยวข้อง 35% เป็นเวลา 10 วินาที โดยจะได้รับบัฟเพิ่มความเสียหายธาตุดังกล่าวนี้ได้ทีละหนึ่งธาตุเท่านั้น
Flower of Creviced Cliff
ดอกไม้หินสีทองที่เบ่งบานอยู่บนภูเขาหิน กลีบของมันปลิวไปมาในสายลม ราวกับมีชีวิต
 ดอกไม้กำลังเบ่งบานอยู่ในรอยแยกชั่วกาลนานของหน้าผา มันเป็นชีวิตที่สวยงามที่แกะสลักจากแก่นของหิน  มีคนเคยกล่าวไว้ว่า: ในสมัยโบราณ มีคนพูดกับราชาแห่งหินว่าไม่มีชีวิตในหินที่แห้งแตก ราชาแห่งหินจึงเสกดอกไม้ทองคำบริสุทธิ์ให้งอกออกมาจากหินยักษ์  บางทีเทพแห่งหินอาจเคยทำเรื่องยิ่งใหญ่เช่นนี้ หรือมันอาจเป็นเพียงหนึ่งในตำนานมากมายของดินแดนโบราณแห่งนี้ แต่ต้องเผชิญคลื่นลมแรงอย่างไม่หวาดหวั่น เกิดในเมืองท่าที่เจริญรุ่งเรืองท่ามกลางโขดหินสูงชัน ก็คือดอกไม้ที่งดงามสะดุดตาเช่นนี้แหละ
Feather of Jagged Peaks
ขนนกอันแข็งแกร่งที่ได้มาจาก เหยี่ยวหินขนาดยักษ์ บางครั้งจะมีหยาดน้ำค้างเย็น จับตัวอยู่ที่ปลายขนนก
 ขนนกที่ถูกทับแบนถูกทิ้งไว้บนปลายเขาหินอันขรุขระ ปลายสีฟ้าดำนั้นแหลมคมราวกับใบมีด  ตำนานกล่าวว่า ในยุคที่โลกไม่สมดุล ลอร์ดแห่งหินเคยดึงภูเขาขึ้นมาทำว่าวยักษ์ ว่าวหินทำขึ้นจากหินและหยก และได้โผบินทันทีที่มันเป็นรูปเป็นร่าง มันบินหมุนควงขึ้นไปบนสวรรค์ชั้น 9 และทำลายยอดเขาหลายยอดจนเรียบเป็นหน้ากลอง  ว่ากันว่า ว่าวหินนี้บินตรงไปยังมหาสมุทร ราวกับหอกที่พุ่งมาจากสวรรค์ก็ไม่ปาน ตกลงไปในมหาสมุทรที่เต็มไปด้วยมอนสเตอร์  ว่ากันว่า แท่งหินที่อยู่บนทะเลยังดึงดูดว่าวจนถึงทุกวันนี้
Sundial of Enduring Jade
นาฬิกาแดดที่แกะสลักขึ้นมาจาก หยกที่ใช้ในพิธีกรรมทั้งชิ้น ประดับด้วยลวดลายของหมู่ดาว มันคอยบันทึกเวลาที่หายไป อย่างเงียบ ๆ
 นาฬิกาแดดที่ทำขึ้นจากหยกที่ใช้ในพิธีกรรม มันวิ่งตามวันเวลาอย่างเงียบ ๆ  แม้แต่หินโบราณที่มั่นคงเป็นถาวรก็ต้องสลายไปตามกาลเวลา กลายเป็นทรายและฝุ่น  ว่ากันว่าราชาแห่งหินเคยตัดดวงดาวแล้วใส่ลงในวัตถุบอกเวลา และสอนเหล่าบรรพบุรุษว่าเวลาเป็นสิ่งมีค่า ตำนานกล่าวว่า เมื่อเวลาผ่านไปหลายปี นาฬิกาแดดเรือนนั้นได้ตกมาสู่มือคนทั่วไป และได้กลายเป็นของ Kunwu ในตอนที่เขายังเป็นนักปราชญ์หนุ่ม  "นักปราชญ์หนุ่มมุ่งสนใจศึกษาคัมภีร์ หวังว่าจะข้ามผ่าน Sumeru และฝึกฝนปัญญาที่ยิ่งใหญ่" "หลังจากได้นาฬิกาแดดอันนี้มาฉันเล่นกับมันทุกวัน แม้เวลาจะผ่านไปนานวันแต่ฉันก็ไม่เคยเห็นข้อบกพร่องของมันเลย" "ดังนั้นฉันถึงไม่อยากเป็นอาจารย์ในสถาบันแล้ว และเลือกการสร้างสรรค์ชิ้นงานเป็นอาชีพแทน เพราะอยากจะท้าทายผู้ที่สร้างนาฬิกาแดดอันวิเศษเช่นนี้" 
Goblet of Chiseled Crag
ภาชนะบรรจุไวน์ที่งดงาม แต่ดูเคร่งขรึม เมื่อพันปีที่แล้วมันเคยบรรจุ ไวน์ที่ล้ำค่าเอาไว้
 ขวดไวน์แกะสลักจากหินที่ไม่สามารถเคลื่อนย้ายได้ ข้างในบรรจุไวน์ที่นิยมดื่มกันในหมู่ชนชั้นสูง  หินสีดำที่แข็งแรงจนไม่อาจทำลายได้ คริสตัลที่ใสและงดงาม เช่นเดียวกับการท่องโลกมนุษย์ การลิ้มรสความสนุกก็ต้องทำแบบสุดโต่ง  มีการพูดกันไปทั่วว่า เพื่อดื่มไวน์ ท่านลอร์ดแห่งหิน ได้นำหินจากชะง่อนผาบนภูเขาสูงเสียดฟ้ามาทำเป็นตัวขวด ใช้แผ่นหยกบนยอดเขาสูงมาประดับ และขัดเกลาจนกลายเป็นภาชนะบรรจุไวน์อันงดงาม  ผู้เชี่ยวชาญในหนังสือโบราณกล่าวว่าแก้วไวน์ควรมี 7 อันด้วยกัน
Mask of Solitude Basalt
หน้ากากอันสง่างาม ที่แกะสลักจากหินสีดำ ดวงตาที่ว่างเปล่าจ้องมองไปยัง เบื้องหน้าอย่างเยือกเย็น ตลอดกาล
 ตำนานกล่าวว่าในยุคสงครามเทพอสูร เทพแห่งหินเคยแสดงให้เห็นถึงการฆ่าฟันอย่างไม่ปรานี ในการต่อสู้สังหารระหว่างเหล่าทวยเทพ ความอ่อนโยนไม่เคยเป็นตัวตนของเทพแห่งหิน  ตัดสินอย่างชัดเจน ไม่เคยผิดพลาด ท่ามกลางสงครามที่จะพลิกฟ้าพลิกแผ่นดิน ถึงแม้จะเป็นเพื่อนเก่าที่กลับไปอยู่ฝ่ายตรงกันข้ามกัน ก็จะไม่มีความเมตตาให้โดยเด็ดขาด ราชาแห่งหินในยุคที่กล่าวถึงในตำนาน ใบหน้าเยือกเย็นดุจแผ่นหิน ไม่เคยสะท้อนถึงความอ่อนไหวให้ผู้ใดเห็น  ว่ากันว่าเมื่อฝุ่นได้สงบลงแล้ว ใบหน้าที่แข็งดุจหินผาจึงอ่อนโยนลงบ้าง สีหน้าเช่นนี้ เป็นสิ่งจำเป็นในการรักษาพันธสัญญา
