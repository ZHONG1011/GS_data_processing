ข้อมูลตัวละคร
Razor เป็นเด็กหนุ่มลึกลับที่อาศัยอยู่ใน Wolvendom ซึ่งมีเพียงชาว Mondstadt ไม่กี่คนที่สามารถตามรอยที่อยู่ของเขาได้  อย่างไรก็ตามจากคำบอกเล่าของคนส่วนน้อยที่ได้เห็นกับตานั้นบอกว่า Razor นั้นมีประสาทสัมผัสทั้ง 5 ที่ยอดเยี่ยม มีร่างกายแข็งแรงและคล่องแคล่วว่องไวในป่า นอกจากนี้ยังมักจะเห็นเขาอยู่ร่วมกันกับฝูงหมาป่าและไม่เข้าโจมตีมนุษย์ที่เข้าไปใกล้อีกด้วย  มีคนตั้งสมมุติฐานว่าเขาเป็นเด็กกำพร้าซึ่งถูกหมาป่าเลี้ยงดูจนเติบใหญ่ขึ้นมา และก็มีคนบอกว่าเขาคือวิญญาณของหมาป่าที่แปลงกายอยู่ในร่างของเด็กหนุ่มเช่นกัน  เรื่องคาดเดาเหล่านี้ยิ่งทำให้ "หมาป่าหนุ่ม" ดูลึกลับมากเข้าไปอีก  ส่วนตัวของ "หมาป่าหนุ่ม" Razor เองนั้น ในวันนี้เขาก็ยังคงยืนอยู่บนเนินเขาเพื่ออาบแดดอันอบอุ่นดั่งเช่นวันวาน
เรื่องราวของตัวละคร 1
Razor นั้นอาศัยอยู่กับหมาป่าทั้งกลางวัน และกลางคืน  เขาและหมาป่าทุกตัวนั้นต่างใกล้ชิดและสนิทกันอย่างที่สุด ไม่ว่าเรื่องใครจะหอนได้ดังที่สุด,วิ่งได้เร็วที่สุด, ลอบโจมตีเก่งที่สุด... ทั้งหมดนี้ไม่มีเรื่องไหนที่ Razor จะไม่รู้  Razor นั้นได้ยินถึงอารมณ์ของสายลม, ได้กลิ่นของสิ่งที่อยู่ไกลออกไป, จดจำการใช้ดอกไม้หลากหลาย ชนิดได้ แต่เขากลับไม่สามารถจดจำใบหน้าของพ่อแม่ผู้ให้กำเนิดตนได้  พวกเขาเป็นคนแบบไหนกันแน่นะ? Razor พยายามนึกยังไงก็ยังไม่สามารถ หวนคืนความจำกลับมาได้  ซึ่งตั้งแต่เขาจำความได้นั้นเขาก็ อาศัยอยู่กับหมาป่า โดยที่หมาป่าต่างก็ปฏิบัติต่อเขา เหมือนดั่ง "lupical" - ซึ่งนี่เป็นคำที่คนอื่น ๆ สอนเขาซึ่งแปลว่า "ครอบครัว"
เรื่องราวของตัวละคร 2
เจ้าตัวน้อยๆที่บินไปมาร้องเพลงอยู่บนท้องฟ้า  กลุ่มก้อนเมฆเกาะกันยาวเป็นเส้น ดูแล้วคล้ายกับหางของหมาป่า  โลกของ Razor นั้นเรียบง่ายมาก  วิ่งไปมาในวันที่ฟ้าแจ่มใส, แบกเหยื่อที่ล่าได้ไว้กลางหลังและ เก็บผลไม้ที่สุกได้ที่; เข้าไปในโพรงต้นไม้ในวันที่ฝนตก, กอดหางของหมาป่าไว้แน่นเอา หัวหนุนกองใบไม้และก็หลับไป  กินข้าวคำโต ๆ ดื่มน้ำอึกใหญ่ ๆ โดดลงไปว่ายน้ำในวันที่ร้อนและกินผลไม้ที่ฉ่ำน้ำในตอนที่กระหาย  Razor มองดูร่างกายและแขนขาของ ตัวเอง และก็มองไปที่ร่างกายแขนขาของ "หมาป่า"  เขารู้ดีว่าตนเองและ "หมาป่า" นั้นแตกต่างกันมาก  แต่เขาก็คิดว่าชีวิตแบบนี้ก็ดี มากแล้ว
เรื่องราวของตัวละคร 3
อยู่มาวันหนึ่งชายแปลกหน้ารูปร่างสูงก็เข้ามาในภูเขาและทำลายคืนวันอันสงบสุขของ Razor ลง  Razor นั้นไม่ได้รู้จักกับชายคนนั้น เขารู้เพียงว่าเป็น "มนุษย์" คนหนึ่ง ซึ่งความงุนงงของเขานั้นทำให้ชายแปลกหน้ายิ้มออกมาด้วยความเป็นมิตร  "เจ้าหนู... กลับไปที่ Mondstadt ด้วยกันกับฉันมั้ย?"  ชายคนนั้นพูดและยื่นมือออกมายัง Razor  เขาและหมาป่าทั้งหลายนั้นต่างก็ ไม่เข้าใจความหมายของเขา โดยฝูงหมาป่านั้นต่างยืนปกป้องอยู่ข้างหน้าของ Razor ไม่ยอมให้ชายคนนั้นเข้าใกล้เขา  Razor ซึ่งแอบอยู่ใต้หางของหมาป่านั้น จ้องมองรูปร่างและแขนขาของตน แล้วก็มองไปยังรูปร่างและแขนขาของ "คน" ผู้นั้นผ่านทางขน ของหมาป่า  เขารู้ว่าตัวเองนั้นไม่ได้ฉลาดอะไร และก็มีปัญหาอยู่ข้อหนึ่งที่เขาคิด อย่างไรก็ยังหาคำตอบไม่ได้เสียที  "ฉันเป็นหมาป่า หรือว่ามนุษย์กันแน่นะ...?"
เรื่องราวของตัวละคร 4
ชายคนนั้นเป็นคนตั้งชื่อ "Razor" นี้ให้แก่เขา  หมาป่าหนุ่มน้อยผู้มีจิตใจบริสุทธิ์นั้นยังไม่ได้เข้าใจในภาษาของมนุษย์ แต่ก็รับรู้ได้ราง ๆ ผ่านทางสีหน้าของชายคนนั้นถึง ความหมายที่ว่า... นี่คือชื่อที่ชายคนนั้นตั้งให้แก่เขา  "Ra...zor"  เวลาผ่านไป  ชายคนนั้นได้สอนวิชาดาบให้แก่ Razor "กรงเล็บเหล็ก" ที่หนักแต่ก็คมพอที่จะตัดต้นไม้ใหญ่ให้ขาดได้ง่าย ๆ  "วันหลังก็ต้องคอยปกป้องเพื่อน ของเธอบ้างล่ะ"  "เพื่... น"  Razor พูดตามคำของชายคนนั้นด้วย ท่าทางงุ่มง่าม แต่ก็ไม่ได้เข้าใจในความหมาย สักเท่าไหร่  ซึ่งก็เหมือนกันกับที่เขาเองก็ยังไม่รู้ว่าสุดท้ายแล้วชื่อนั้นถือเป็นสิ่งที่ สำคัญหรือไม่ เพราะว่าจวบจนตอนที่ชายคนนั้น จากไปแล้วนั้น Razor เองก็ยังไม่เคยได้ยิน "ชื่อ" ของชายคนนั้นจากปากของเขาเลย
เรื่องราวของตัวละคร 5
"อาจารย์, เพื่อน มีความหมายว่ายังไงกันแน่นะ?"  ครั้งหนึ่ง Razor ที่ไม่ค่อยเข้าใจคำศัพท์ พยายามพูดด้วยท่าทางติดๆขัดๆ ถามอาจารย์ที่เพิ่งจะรู้จักกันใหม่  ตั้งแต่ทำยังไงให้มันฝรั่งจาก พื้นดินกลายเป็นแผ่นมันฝรั่งที่แสน อร่อยได้ ไปจนถึงชื่อของดาวที่สว่างที่สุดในค่ำคืนของฤดูร้อนดวงนั้น ซึ่งก็ไม่มีอะไรที่อาจารย์สีม่วงของเขานั้นจะไม่รู้  แต่อาจารย์ Lisa นั้นกลับหาวและหัวเราะใส่เขา ไม่ได้ตอบอะไร  Razor คิดตลอดเวลาทั้งในวันที่ลมพัดและวันที่ฝนตก แต่ไม่ว่าจะคิดยังไงก็ยังคิดไม่ออก  ต่อมา Razor ได้พบเข้ากับเด็กสาวผู้ร่าเริงที่สวมชุดสีแดงคนหนึ่ง  พวกเขาตากลมด้วยกัน ตากฝนด้วยกัน กลิ้งไปมาด้วยกันบนพุ่มไม้  ชื่อของเด็กสาวคนนั้นคือ Klee ช่วงเวลาที่เล่นด้วย กันกับเธอนั้น ช่างสนุกเหมือนกันกับตอนที่เล่นด้วยกับเหล่าหมาป่าเมื่อครั้งยังเป็นเด็ก สมัยนั้นที่เขาเล่นกับพวกหมาป่าก็ ทำให้เขามีความสุขเหมือนกัน อย่างนี้นี่แหละ  "ที่แท้คำว่าเพื่อนก็เหมือนกับ Lupica นี่เอง"  Razor นั้นไม่ค่อยเข้ากับวิถีความเป็นไป ของโลกเท่าไหร่นัก แต่เขาก็ยังมีความภักดีที่ตรงไป ตรงมาตั้งแต่ในตอนเริ่มเช่นเดียว กับสัตว์ป่า  "...งั้นเธอก็เหมือนกับ Lupica งั้นสินะ เป็นสิ่งที่ต้องปกป้องด้วยชีวิต"  เสียงเห่าหอนของหมาป่าที่ลอยมา แต่ไกลนั้นเป็นเสียงที่เรียกให้เขา กลับไปยังบ้านของเขา  Razor ก็ยังไม่เข้าใจอยู่ดีว่าตนเองนั้นแท้ จริงแล้วถือเป็นหมาป่า หรือว่าถือเป็นมนุษย์กันแน่  แต่ Razor ก็คิดว่าชีวิตแบบนี้นั้นดีมากอยู่ แล้วล่ะนะ
กล่องไม้หยาบของ Razor
กล่องไม้ที่ทำขึ้นอย่างหยาบนั้นต้องระวังเป็นพิเศษเวลาเปิด ซึ่งข้างในได้ใส่สมบัติของ Razor เอาไว้  มีทั้งด้ามดาบที่หักแล้ว, หนังสือนิทานเรื่อง "Windwheel Aster กับหมาป่า", ใบโคลเวอร์สี่แฉกที่เหี่ยวเฉา  สำหรับคนที่ไม่รู้จักการเข้าสังคมมนุษย์อย่าง Razor แล้ว ของขวัญที่ "เพื่อน ๆ" ให้มาเหล่านี้ก็คือทรัพย์สินที่มีค่า ที่สุดของเขา
วิชั่น
เรื่องราวการได้รับวิชั่นของ Razor นั้นเป็นความทรงจำไม่กี่เรื่องที่เขา ไม่อยากจะนึกถึง  ในวันที่มีพายุฝนฟ้าคะนองวันนั้น Abyss Mage ได้ซุ่มโจมตี Razor จากด้านหลังและเอาตัวเขาไป ฝูงหมาป่าวิ่งไปช่วยเหลือเขาเอาไว้และได้ต่อสู้อย่างกล้าหาญ แต่สุดท้ายก็ถูก Abyss Mage กำจัดเสียราบคาบ  Razor เห็นสหายถูกสังหารต่อหน้าต่อตา แต่กลับช่วยอะไรไม่ได้ จึงส่งเสียงคำรามออกมาอย่างเจ็บปวดเหมือนหมาที่จนตรอก  ..."Lupical"  พลังสายฟ้าแห่งความโกรธแค้นได้ก่อตัวขึ้นในตัวของเขา และพลังงานธาตุที่ล้นหลาม ไหลเวียนอยู่ในร่างกายเขา  เขาอยากจะปกป้อง เขาอยากจะแก้แค้น  เขาปลดโซ่ตรวนทิ้งและยกอาวุธขึ้น  Abyss Mage ถูกพลังไฟฟ้าซัดกระหน่ำจน พ่ายแพ้ไป แต่มันสายเกินไปที่จะช่วยชีวิตสหายที่ถูกกำจัดไปในครั้งนี้  ......  แม้ว่าเขาจะได้รับวิชั่น แต่ตอนนั้นเขายังคงไม่รู้ว่าจะ ควบคุมพลังงานแบบนี้ได้ยังไง จากนั้นมา มีอยู่วันหนึ่งเขาได้พบกับ Lisa แม่มดกุหลาบม่วง เขาจึงเริ่มเรียนรู้ความรู้ต่าง ๆ ของมนุษย์  "ข้าจะไม่ยอมให้สหายคนไหนต้อง บาดเจ็บอีก"  ทักษะในการใช้วิชั่นของ Razor นั้นนับวันจะชำนาญขึ้น เขาบอกกับตัวเองว่า: ข้าจะแข็งแกร่งขึ้น ข้าจะเป็นคนที่แข็งแกร่งที่สุดที่ไม่มีผู้ใดเทียบได้  เมื่อมีภัยมาคุกคาม เขาจะต้องปกป้อง "Lupical" ของเขาเอาไว้
