ข้อมูลตัวละคร
ถึงแม้ว่าจะได้ขึ้นไปเป็นหนึ่งใน "The Eleven" ตำแหน่งผู้บริหารระดับสูงของ Fatui แล้ว แต่ภายนอกของ "Childe" Tartaglia ก็ยังคงเหมือนเด็กหนุ่มทั่ว ๆ ไป  เขานั้นเป็นเหมือนหมาป่าในคราบแกะน้อย โดยภายใต้ความร่าเริงและบุคลิกที่ดูมั่นใจของเขานั้นคือนักดาบที่ได้ฝึกฝนจนถึงขั้นสุดยอด  เขาเป็นคนที่อายุน้อยที่สุดใน The Eleven และก็เป็นหนึ่งในคนที่อันตรายที่สุดด้วย  อย่างไรก็ตามดูเหมือนว่า Childe นั้นจะไม่ค่อยเข้ากันกับเพื่อนร่วมงานคนอื่น ๆ ซักเท่าไหร่  ในฐานะนักรบที่แท้จริงแล้ว เขาเหมือนกับแกะดำท่ามกลางกลุ่มคนที่เต็มไปด้วยกลอุบายและการหักหลัง
เรื่องราวของตัวละคร 1
ในฐานะที่เป็นสมาชิกที่อายุน้อยที่สุดในประวัติศาสตร์ของ The Eleven ใน Fatui แล้ว Tartaglia มีสิทธิ์ที่จะทำได้ทุกอย่างตามที่เขาต้องการ  ถึงแม้ว่าการไม่ฝักใฝ่ฝ่ายใดจะทำให้เขาไม่ได้รับความนิยมในหมู่ Fatui และไม่สอดคล้องกับสไตล์ของผู้บริหารคนอื่น ๆ แต่เขาก็มีความรับผิดชอบและรอบคอบอย่างที่สุด  เขาเป็นคนที่รักษาคำพูดอย่างที่สุด ซึ่งถึงแม้ว่าจะเป็นสัญญาที่แปลกประหลาดแค่ไหนแต่ก็ต้องทำตามให้ได้  ไม่ว่าจะเป็นการบุกเข้าไปกวาดล้างมังกรถึงในรังของพวกมันจนสิ้นซาก, หรือว่าจะฝ่าเข้าไปในดันเจี้ยนที่แสนจะอันตรายและกลับออกมาอย่างปลอดภัย รวมไปถึงเข้ายึดพื้นที่ของชนชั้นสูงด้วยตัวคนเดียว...  ไม่เพียงแต่รักษาสัญญาเท่านั้น แต่เขายังเติมเต็มมันได้อย่างสวยงามอีกด้วย  ในฐานะที่เป็นแนวหน้าของ The Eleven แล้ว Tartaglia มักจะไปปรากฏตัวอยู่ในเขตแดนที่ห่างไกลและเปราะบางของศัตรูของ Snezhnaya และจัดการโจมตีก่อนที่ความขัดแย้งจะปะทุขึ้น
เรื่องราวของตัวละคร 2
ท่ามกลางตำนานเรื่องเล่ามากมายของ Snezhnaya แล้ว Tartaglia นั้นได้เข้าร่วมในสนามรบตั้งแต่อายุได้ 14 ปี  ที่แปลกก็คือดูเหมือนว่าเขาจะกลายเป็นผู้เชี่ยวชาญในการใช้อาวุธและเทคนิคการต่อสู้ต่าง ๆ มากมายด้วยวัยเพียงเท่านั้น  สิ่งที่น่ากลัวยิ่งกว่าก็คือความหลงใหลในการต่อสู้ของ Tartaglia...  เขาสนุกกับสถานการณ์การต่อสู้ที่เต็มไปด้วยความเสี่ยง และดีใจจนเนื้อเต้นเมื่อได้เผชิญหน้ากับศัตรูที่มีความแข็งแกร่ง  ท่าทางที่ดูหยิ่งและทะนงตนของ Tartaglia นั้นมาจากการขัดเกลาผ่านการสู้รบนับครั้งไม่ถ้วนและประสบการณ์การต่อสู้ที่ไม่มีใครสามารถทำได้  แต่ในทางกลับกันความกังวลในความกระหายในการต่อสู้ของเขาก็มักจะทำให้เกิดปัญหาที่ไม่จำเป็น  ผู้บริหารของ Fatui คนอื่น ๆ มักจะส่งเขาไปทำงานในดินแดนที่ห่างไกลจาก Snezhnaya เพื่อไม่ให้ตนเองได้รับผลกระทบ  สิ่งที่อธิบายไม่ได้ก็คือดูเหมือนว่าชายคนนี้มักจะไปอยู่ในใจกลางของความวุ่นวายและความขัดแย้งอยู่เสมอ  ประสบการณ์ที่ไม่ธรรมดาทำให้เขามีความอวดดีแบบสุด ๆ และก็ได้รับคำชมจากผู้อื่นอย่างท่วมท้นด้วยเช่นกัน  ซึ่งแตกต่างจากสมาชิกคนอื่น ๆ ของ Fatui ที่มักจะอยู่เงียบ ๆ Tartaglia มักจะไปดูการแสดงสาธารณะและบางครั้งถึงกับร่วมแสดงกับพวกเขาด้วยเลย
เรื่องราวของตัวละคร 3
การตกปลาน้ำแข็งเป็นหนึ่งในงานอดิเรกของ Tartaglia มาตั้งแต่เด็ก  ในเวลานั้นเขายังไม่ได้ถูกเรียกว่า Tartaglia หรือ "เจ้าลูกชาย" อย่างที่พวก Fatui มักจะเรียกกันแต่เป็น Ajax ซึ่งถูกตั้งขึ้นตามเรื่องราวของฮีโร่นักผจญภัยที่พ่อของเขาชื่นชอบ  เขาและพ่อของเขาชอบเปิดรูในทะเลสาบน้ำแข็งที่เย็นยะเยือกและนั่งตกปลาด้วยกัน  นี่ไม่ใช่งานที่ง่ายเลยและบางครั้งมันก็กินเวลาทั้งเช้า  แต่ไม่ว่าจะเป็นการเปิดรูของชั้นน้ำแข็งที่หนา ๆ หรือว่าการอดทนรอคอยที่แสนยาวนานเพื่อรอปลาติดกับ ทั้งหมดล้วนได้รับการเสริมแต่งโดยเรื่องราวการผจญภัยที่มากมายไม่มีที่สิ้นสุดของพ่อของเขา  นั่นคือการผจญภัยของพ่อของเขาในตอนที่เป็นหนุ่ม และก็เป็นสัญญาณอนาคตอย่างลับ ๆ ที่ Tartaglia ให้ไว้ต่อตนเอง  ดังนั้นทุกครั้งเขาจะฟังอย่างตั้งใจและสมมุติให้ตัวเอกในเรื่องเป็นตัวของเขาเองและหมกมุ่นอยู่กับเรื่องราวในขณะที่รอให้ปลามาติดเบ็ดอยู่  หลังจากที่จากบ้านออกมาแล้ว Ajax หรือ "เจ้าลูกชาย" Tartaglia ในเวลาต่อมาก็ยังคงมีงานอดิเรกการตกปลาน้ำแข็งอยู่อย่างเคย  ไม่มีเรื่องเล่าเก่า ๆ อีกต่อไป การตกปลาได้กลายเป็นเหมือนหลักสูตรการฝึกฝนสร้างความอดทนของนักรบและการทำสมาธิเพื่อนึกย้อนถึงการต่อสู้ที่ผ่าน ๆ มา  หลังจากการทำสมาธิที่ยาวนานเพื่อจุดประสงค์ในการฝึกฝนศิลปะการต่อสู้เพียงเท่านั้น มันก็ไม่สำคัญว่าปลาจะถูกจับได้หรือไม่อีกต่อไป
เรื่องราวของตัวละคร 4
Tartaglia นั้นไม่ได้เกิดมาพร้อมกับพรสวรรค์การต่อสู้ที่โดดเด่นอย่างที่ทุกคนคิดกัน  แต่มันเกิดขึ้นจากประสบการณ์ที่สำคัญสุด ๆ ในครั้งนั้นซึ่งเขาเองก็ไม่อยากที่จะเอ่ยถึงมันให้คนอื่นได้ฟัง...  ในตอนที่เขาอายุได้ 14 ปี เขาหนีออกจากครอบครัวที่แสนจะน่าเบื่อพร้อมด้วยดาบสั้นหนึ่งเล่มและกระเป๋าที่มีแต่ขนมปัง  เขาหลงทางอยู่ในป่า  ถูกไล่ล่าด้วยหมีและฝูงหมาป่า จากนั้นก็ตกลงไปในรอยแยกของพื้นโลกที่ลึกจนมองไม่เห็นพื้นที่อยู่ด้านล่าง  ที่นั่นเขาได้พบเจอกับโลกโบราณที่เต็มไปด้วยความเป็นไปได้ที่ไม่สิ้นสุดและได้พบกับนักดาบลึกลับที่นั่น  หรือจะพูดว่าอาณาจักรแห่งความมืดได้สังเกตเห็นเด็กหนุ่มที่เต็มไปด้วยความทะเยอทะยานก็ได้...  นั่นคือสิ่งที่แม้ว่าหลังจากที่เขากลายเป็น Tartaglia ผู้บริหารของพวก Fatui แล้วแต่ก็ไม่สามารถกลับไปเพื่อตรวจสอบความมืดนั้นได้อีก  ตลอดช่วงเวลาสามเดือนที่อยู่ในนั้นนักดาบได้สอนเทคนิคการเดินท่องไปในก้นเหวได้อย่างอิสระ  และที่สำคัญกว่านั้นก็คือตลอดช่วงเวลาสามเดือนนั้นเขาได้บ่มเพาะความสามารถในการต่อสู้ที่ไม่มีที่สิ้นสุดท่ามกลางธรรมชาติที่ชื่นชอบความวุ่นวายปั่นป่วนของเขา  ไม่มีใครรู้ว่าแท้จริงแล้วเกิดอะไรขึ้นตลอดระยะเวลาสามเดือนที่อยู่ท่ามกลางความมืด ส่วน Ajax ก็ไม่เคยพูดถึงเรื่องนี้อีกเลย  แต่ในตอนที่แม่และพี่สาวของเขาซึ่งกำลังกังวลใจเป็นอย่างมากมาเจอกับเขาในป่านั้น "เวลาของโลก" ยังผ่านไปไม่ถึงสามวันเลยด้วยซ้ำไป  ถือดาบสั้นที่เต็มไปด้วยสนิมอยู่ในมือของเขา เด็กหนุ่มได้จบการผจญภัยครั้งแรกของเขาไปทั้งอย่างนี้  นี่คือตอนจบในวัยเด็กของเขา และก็เป็นจุดเริ่มต้นของเส้นทางนักรบเช่นกัน
เรื่องราวของตัวละคร 5
เมื่อกลับไปยังบ้านเกิด ชายหนุ่มก็มีการเปลี่ยนแปลง  เขาไม่ขี้ขลาด ลังเลอีกต่อไป เลินเล่อ มั่นใจมากขึ้น   เมื่อดั่งโลกทั้งใบหมุนรอบเขาเป็นศูนย์กลาง การเกิดสงครามก็เกิดเพราะเขา  ซึ่งสงครามในแต่ละครั้งนำมาซึ่งการเปลี่ยนแปลง การเปลี่ยนแปลงที่ไม่อาจคาดเดาได้ราวกับลวดลายในกล้องคาไลโดสโคปที่กำลังดึงดูด Ajax จมเข้าไปเรื่อย ๆ   ลูกชายคนที่สามที่ไม่ค่อยสงบเสงี่ยมในสายตาของบิดาเลยกลับดื้อรั้นมากกว่าเดิม และนำความขัดแย้งมากมายมาสู่เมือง Seaside ที่สงบสุข   หรือจะพูดว่าเขากลายเป็นศูนย์กลางแห่งความขัดแย้ง ไม่ว่าเขาไปยังที่ใดความขัดแย้งและสงครามก็ติดตามเขาไปทุกแห่ง และเขาเองก็สนุกกับมันเช่นกัน   และแล้วจากการต่อสู้ที่เกือบจะมีการสูญเสียเกิดขึ้นได้ถูกห้ามไว้ บิดาจำต้องส่งเขาไปยังค่ายทหาร Fatui   หวังว่าลูกชายของเขาจะถูกละลายพฤติกรรม กลับกลายเป็นว่าทหารในเครื่องแบบถูกเด็กไล่ตี   ถึงแม้บิดาเห็นดังนี้จะเสียใจเป็นอย่างมาก แต่ผู้บริหารอันดับที่ห้าของ Fatui "Pulcinella" กลับถูกดึงดูดโดยบังเอิญ   เขาตกใจในพลังรบของ Ajax และแปลกใจในพฤติกรรมที่ชอบนำตัวเองเป็นศูนย์กลางของการต่อสู้...  "Pulcinella" ใช้เหตุผลลงโทษในการรับ Ajax สู่กองทหาร Fatui สั่งให้เขาเริ่มตั้งแต่ตำแหน่งล่าง รับคำสั่งเพื่อปกป้องจักรพรรดินีน้ำแข็ง   จากนั้นประสบการณ์การสู้รบต่อมาของ Fatui ได้หล่อเลี้ยงความโลภที่ไม่รู้จักพอของเขา ความมั่นใจในตัวเองที่มากขึ้นรวมทั้งการชนะสงครามระหว่างศัตรูที่แข็งแกร่งที่คอยเติมเต็ม...  และแล้ว Ajax ถูกแต่งตั้งเป็นผู้บริหารของ Fatui ในเวลาต่อมา ได้รับนามว่า "Childe" Tartaglia และกลายเป็นหนึ่งในผู้มีอิทธิพลที่สุดใน Snezhnaya   แต่การกลายเป็น Tartaglia ไม่ใช่เป้าหมายสุดท้ายของเขา สำหรับความคิดการครองโลกนั้น นี่อาจเป็นเพียงอีกตอนสั้น ๆ เช่นกัน
จดหมายถึงบ้านของ Tartaglia
"น้องสาวที่รัก ที่บ้านทุกอย่างราบรื่นดีไหม? ตาแก่หายปวดหัวบ้างหรือยัง?  ถามไถ่พ่อแม่และพี่ชายพี่สาวให้ฉันที  ฉันส่งยาแก้ปวดหัวจาก Liyue มา ได้ข่าวว่าใช้ดีมากอย่างน้อยก็แก้หายปวดหัวได้หลายวัน  นอกจากของที่ส่งมาให้ตาแก่ ฉันก็ไม่ลืมของขวัญของทุกคน  ภายในมีว่าวสองอัน กลองป๋องแป๋งหนึ่งอัน ตุ๊กตาเซรามิคสองตัว และขนมหนึ่งลัง  และฝากบอก Anthon ว่าประชากรในเมือง Liyue คือคนเหมือนกับเราหมดเลย ไม่ใช่มนุษย์หิน  พวกเขาก็ไม่กินหินด้วย ช่างน่าเบื่อจริง   Tonia อย่ากังวลใจไป อยู่บ้านขอให้อย่าเกเร  ฉันใกล้จะกลับบ้านแล้ว อย่างที่ฉันเคยบอกไว้ ถ้าฉันเก็บดาวเจ็ดดวงในเมือง Liyue ให้กับท่าน Tsaritsa ครบ ก็จะนั่งเรือเที่ยวแรกกลับไป คำสัญญาของฉันเชื่อได้เสมอ   อัศวินที่ภักดีของคุณ"
เนตรมาร
"เนตรมาร" ของ Tartaglia คือเหรียญเกียรติยศในอดีตของเขา และเป็นสิ่งยืนยันพลังที่มีอยู่   เขายังคงจำได้ดีในวันที่ตนได้รับเนตรมารและขึ้นไปยังตำแหน่งผู้บริหาร   เบื้องหน้า "จักรพรรดินีน้ำแข็ง" ที่เคร่งขรึมเยือกเย็น ผู้บริหารคนแรก ๆ ของ Fatui "Pedrelino" เป็นคนสวมใส่เหรียญเกียรติยศให้เขาเอง   นั้นคือรางวัลจากการปราบอสูรร้าย และยังเป็นของระลึกในการต่อสู้นับครั้งไม่ถ้วน   แต่ Tartaglia เองกลับไม่ได้มีความสุขขนาดนั้น เพราะนี่คือเกียรติที่นักรบควรมี  และเขาเองก็ไม่อยากที่จะรับรู้ในความรู้สึกบางอย่างจากสหายอื่น คำประณามและคำตำหนิจากคนอื่นนั้นไม่มีความหมายใดกับเขา   มีเพียงจักรพรรดินีที่นั่งอยู่บนตำแหน่งสูงส่งนั้น การเป็น "Childe" ใหม่สำหรับเขาเต็มไปด้วยความเคารพนับถือ   ไม่เพียงแต่เพราะเธอเปิดหนทางการต่อสู้ที่กว้างใหญ่มากขึ้นให้กับชายหนุ่ม มากกว่านั้นคือสายตาอันเหี้ยมโหดต่อเขา...   เยือกเย็นแต่บริสุทธิ์ โอหังและแหลมคม   เธอไม่เพียงเป็นเทพแห่งน้ำแข็ง และยังเป็นนักรบที่แท้จริง   จากนั้น "Childe" ผู้ที่ได้รับการมองอย่างโหดเหี้ยม ได้ให้คำมั่นสัญญาที่จะซื่อสัตย์ต่อจักรพรรดินีเพียงองค์เดียวแห่งเมือง Snezhnaya
