ข้อมูลตัวละคร
เมื่อเทียบกับสาวใช้ของกองอัศวินโดยทั่วไปแล้ว Noelle นั้นมีความฝันที่ยิ่งใหญ่กว่ามาก  ในเมืองที่ซึ่งได้รับการปกป้องจากกองอัศวินแห่ง Favonius มานานนับพันปีนี้ เธอเองก็เหมือนกับเด็กผู้ชายและเด็กผู้หญิงหลายพันคนทั่วไปที่กำลังรอคอยวันหนึ่งที่จะได้สวมใส่ชุดเกราะที่เป็นสัญลักษณ์แห่งเกียรติยศ  ถึงขนาดที่แม้ว่าความสามารถของตัวเองนั้นจะยังไม่พอที่จะผ่านการคัดเลือกที่แสนจะหนักหนาสาหัส แต่อย่างน้อยก็ยังได้เข้าใกล้เหล่าอัศวินเพื่อเรียนรู้ลักษณะท่าทางของพวกเขา  นอกเหนือจากช่วงเวลาของการฝึกฝนแล้วเธอเองก็เพลิดเพลินไปกับชีวิตในปัจจุบันนี้... นั่นคืออยู่ที่ด้านนอกของ Mondstadt เพื่อไปปรากฏตัวอยู่ข้าง ๆ คนทุกคนที่ต้องการความช่วยเหลือ  "วางใจเถอะ! ให้ฉันช่วยอะไรก็ได้ทั้งนั้นแหละ!"  นี่คือคำพูดติดปากของเธอ เพราะงั้นถ้าเกิดต้องการความช่วยเหลือล่ะก็ เรียกหาเธอสิ เธอจะต้องดีใจแน่นอน
เรื่องราวของตัวละคร 1
ในสายตาของคนมากมายแล้ว Noelle คือสาวรับใช้ที่มาก ด้วยความสามารถ  พวกเขาล้วนพูดถึงเป็นเสียง เดียวกัน: "อยู่ทุกที่"  ยกตัวอย่างงานเลี้ยงครั้งหนึ่ง มีเด็กต้องการที่จะไปหยิบจาน แต่ก็พบว่าจานทั้งหมดล้วนกองอยู่หน้าประตูของตู้เก็บของและอยู่ใน สภาพอันตรายที่พร้อมจะตกลงมา เมื่อเปิดได้ทุกเมื่อ...  "No...el...le!!!!!!"  ขอแค่เด็กน้อยตะโกนเรียกชื่อแล้ว Noelle ผู้อยู่ทุกที่จะไปอยู่ที่นั่นในทันที โดยเธอจะนำตู้วางลงและเอาจาน ออกมาเพื่อส่งให้กับเด็กพร้อมเตือน เขาว่าอย่าดื่มน้ำเย็นหลังจาก กินบาร์บีคิวโดยทันที จากนั้นก็จัดการวางตู้ไว้ยังที่เดิม ทำความสะอาดจานอื่น ๆ และวางไว้อย่างเป็นระเบียบ  การกระทำเช่นนี้ของ Noelle ผู้อยู่ทุกที่นั้น เป็นสิ่งที่วิเศษมากในสายตาของคนอื่น  อย่างไรก็ตามงานของสาวใช้นั้นไม่ใช่ทั้งเรื่องของความลึกลับและ ตำนานอะไร เพียงแต่ว่า Noelle สามารถจัดการกับมาตรฐาน เหล่านั้นได้อย่างหมดจดเท่านั้นเอง:  "ไม่มากเกินไป ไม่น้อยเกินไป สิ่งที่ควรมีต้องมีและสิ่งที่ไม่ควรมี ก็ต้องไม่มี"  Noelle นั้นคิดว่าตนเองไม่ได้วิเศษอะไร ก็แค่คิดมากกว่าคนทั่วไปก็เท่านั้น
เรื่องราวของตัวละคร 2
Noelle นั้นหลงรักที่จะให้การบริการ ช่วยเหลือ ซึ่งบางครั้งมันก็มากจนเกินไป  หากว่าคุณเดินผ่านเธอในป่าและถามเธอว่าจะสุมกองไฟเพื่อทำบาร์บีคิว ยังไง เธอจะเข้าช่วยเหลืออย่างไม่ต้องการการตอบแทน ไม่เพียงแต่จะช่วยสุมไฟสองกอง สามกองเท่านั้น แต่ยังจะจัดตะแกรงเตาย่างและจัดการกับอาหารไปจนถึงทำอาหาร ชิม คอยย้ำเตือนว่าต้องกินตอนสุกเท่านั้น และก็ห้ามลืมดับไฟก่อนกลับด้วย จากนั้นถึงจะยอมแยกกลับออกไป  โดยปกติแล้วผู้คนก็ไม่ได้รังเกียจ ความช่วยเหลืออย่างนี้ แต่บางครั้งการกระทำแบบนี้ก็ให้ผลที่ไม่คาดคิดเหมือนกัน  เคยมีนักธุรกิจจาก Snezhnaya คนหนึ่งมาที่ Mondstadt และพยายามที่จะขยายกิจการ อุตสาหกรรมเหล้า โดยแท้จริงแล้วเขาวางแผนที่จะใช้ วิธีการหลอกลวงเพื่อวางรากฐาน บนดินแดนแห่งนี้แล้วค่อย ๆ ครองตลาดด้วยเหล้าจากบ้านเกิดของเขาเพื่อทำลายอุตสาหกรรม เครื่องดื่มของ Mondstadt  เขาทำตัวเป็นนักธุรกิจที่ใจดีและพาภรรยากับลูกสาวของเขามาที่ Mondstadt เพื่อหารือเกี่ยวกับธุรกิจในฐานะ แขกผู้มีเกียรติจากแดนไกล ซึ่งพวกเขาก็ได้รับการต้อนรับ อย่างอบอุ่นจาก Noelle  ในตอนแรกนักธุรกิจท่านนี้ก็คิดว่า การต้อนรับของ Noelle นั้นช่างวิเศษและแตกต่างจากชาว Mondstadt ส่วนใหญ่อย่างสิ้นเชิงที่ดูเหมือนจะล้าหลังและหยาบคาย แต่แล้วต่อมาเขาก็เริ่มรู้สึกแปลก ๆ  Noelle นั้นมักจะรู้ล่วงหน้าเสมอว่าเขาต้องการจะทำอะไร เธอจัดตารางเวลาให้เขาอย่างดี โดยทุก ๆ วันอาหารของ Snezhnaya ทั้งสามมื้อจะถูกเตรียมไว้บนโต๊ะซึ่งก็มักจะเป็นอาหารที่คนในบ้านชอบ กินเสียด้วย หนำซ้ำเธอถึงขนาดรู้รายละเอียด ยิบย่อยที่ว่าลูกสาวของนักธุรกิจมี นิสัยชอบกอดตุ๊กตาผ้าเวลานอน แล้วยังทำตุ๊กตาผ้าส่งให้กับเธออีกด้วย  การกระทำเหล่านี้ทำให้นักธุรกิจต้องลังเลที่จะดำเนินแผนที่ตัวเองวางไว้ เพียงแค่มองเห็นใบหน้าที่ยิ้มแย้ม ของ Noelle ใจของนักธุรกิจคนนั้นก็ถึงกับ อดกลั้นความกลัวไม่ได้และคิดว่าเธอ ทำไปด้วยเจตนาแอบแฝง  สุดท้ายนักธุรกิจผู้ตื่นกลัวก็ออกจาก Mondstadt ไปกับภรรยาและลูกสาวของเขาใน ชั่วข้ามคืนและไม่กลับมาอีกเลย  Noelle นั้นคิดว่ามันเป็นเพราะการต้อนรับ ของเธอมีข้อบกพร่องจึงทำให้แขก อารมณ์เสียและจาก Mondstadt ไป โดยเธอรู้สึกหดหู่อย่างนั้นอยู่หลายวัน แต่ที่จริงแล้วนี่เป็นผลของการ ทำงานอย่างขยันขันแข็งของเธอ
เรื่องราวของตัวละคร 3
โดยส่วนใหญ่แล้ว Noelle มักจะให้ความรู้สึกที่สบายใจต่อคนรอบข้างเสมอ อย่างไรก็ตามบางครั้งก็จะมีเรื่องที่เหนือความคาดหมายเกิดขึ้นบ้าง  ครั้งหนึ่งเธอได้ยินว่ามีนักผจญภัยคนหนึ่งติดอยู่บน Dragonspine จึงรีบจัดเตรียมสิ่งของและมุ่งหน้าขึ้นไปบนภูเขาเพื่อช่วยเหลือเพียงลำพังโดยทันที  วันนั้นเป็นวันที่พายุหิมะโหมกระหน่ำอย่างบ้าคลั่งและรุนแรง ซึ่งร่องรอยของมนุษย์ก็จะถูกลบไปอย่างรวดเร็วและเป็นเรื่องยากมากที่จะหาคนภายใต้สภาวะแวดล้อมที่แค่หาเส้นทางเดินที่ปลอดภัยยังทำได้ยาก  แต่ Noelle ก็ยังคงยืนยันที่จะค้นหาต่อไปท่ามกลางสภาวะที่อันตรายอย่างนี้ เวลาผ่านไปกว่าครึ่งวัน ในที่สุดก็ได้พบนักผจญภัยที่กำลังจะแข็งตายอยู่ในถ้ำ  ในเวลานั้นเสื้อคลุมผ้าฝ้ายของ Noelle ก็เปียกโชกไปหมดแล้วและน้ำในกาต้มน้ำก็กลายเป็นก้อนน้ำแข็ง แต่ถึงแม้จะถึงแม้จะอยู่ในสถานการณ์ที่สิ้นหวังสุด ๆ เธอก็ยังรวบรวมกำลังเฮือกสุดท้ายของเธอและพานักผจญภัยลงมาจากภูเขา  ถึงแม้ว่านักผจญภัยจะได้รับความช่วยเหลือแล้วแต่ Noelle ซึ่งฝืนตัวเองจนเกินไปก็ต้องล้มป่วยไปถึงสามวันเต็ม ๆ ทำเอาเหล่าอัศวินทั้งหลายต้องกังวลไปตาม ๆ กัน  โชคยังดีที่สุดท้ายแล้วเธอไม่ได้เป็นอะไรร้ายแรง  เรื่องพวกนี้ไม่ได้เกิดแค่ครั้งหรือสองครั้งเท่านั้นซึ่งทำให้เหล่าอัศวินอาวุโสทั้งหลายในกองอัศวินล้วนแต่เป็นห่วงเธอเป็นอย่างมาก  เพื่อที่จะไม่ให้ Noelle ผู้แสนใจดีต้องตกอยู่ในอันตรายแล้ว Jean ถึงกับต้องพยายาม "คิดค้น" หางานที่ปลอดภัยเพื่อที่จะให้เธอไปทำเพื่อหลีกเลี่ยงอันตรายที่จะเกิดขึ้นกับตัวเธอ อย่างไรก็ตามหากเกิดเรื่องใหญ่อะไรขึ้นมาจริง ๆ ล่ะก็ นั่นก็ถึงตา Kaeya ต้องออกโรงแล้วล่ะ  ในช่วงที่เกิดภัยพิบัติมังกรขึ้นใน Mondstadt นั้น Noelle มีความกระตือรือร้นอย่างมากที่จะพยายามแก้ไขแหล่งที่มาของความหายนะนี้ แต่ภายใต้การจัดการอย่างรอบคอบของ Kaeya แล้ว เธอจึงได้รับ "งานฉุกเฉิน" จำนวนนับไม่ถ้วนและยังคงยุ่งอยู่ใน Mondstadt จนกระทั่งช่วงเวลาวิกฤตสิ้นสุดลง
เรื่องราวของตัวละคร 4
ดูเหมือนว่ารูปร่างเล็ก ๆ ของ Noelle นั้นจะแฝงด้วยพลังที่แข็งแกร่งมาก ๆ มันไม่ใช่แค่ว่าเธอตั้งใจแน่วแน่และ ดื้อดึงเพียงเท่านั้น แต่ว่าเธอนั้นมีพละกำลังที่แข็งแกร่งจริง ๆ  ครั้งหนึ่ง Lisa บังเอิญทำเครื่องมือการทดลองตกลงไปใต้ชั้นวางหนังสือและกำลังกังวลอยู่ว่าการก้มลงนอนเพื่อเก็บของใต้ชั้นวางอย่างนั้นจะทำลายภาพ พจน์ความเป็นเลดี้ของเธอหรือไม่ เมื่อเห็นดังนั้น Noelle ก็รีบเข้าไปหาทันทีและจัดการยกชั้นวางหนังสือที่มีหนังสือวางอยู่เต็ม ขึ้นด้วยมือเดียว โดยระหว่างช่วงเวลาตั้งแต่ตอนที่ ยกขึ้นจนถึงวางลงนั้น ไม่มีหนังสือขยับเลยแม้แต่เล่มเดียว  แล้วก็อีกเหตุการณ์หนึ่งเมื่อรถส่งสินค้าจำนวนสองสามคันวิ่งผ่านประตูด้านข้างเมืองของ Mondstadt ถูกโจมตีโดย Pyro Slime และไหม้ไปหมดทั้งคัน โดยในขณะที่เจ้าของสินค้ากำลังลนลานทำอะไรไม่ถูกนั้น ก็เป็นอีกครั้งที่ Noelle มาถึงอย่างรวดเร็วและจัดการโยนทั้งสินค้าและรถขนสินค้าลงไปใน ทะเลสาบ Cider Lake หลังจากนั้นก็รีบกระโดดตามลงไป ในน้ำเพื่อเก็บสินค้ากลับขึ้นมาโดย ไม่หายแม้แต่ชิ้นเดียว  ว่ากันว่าในตอนที่ Noelle ฝึกวิชาดาบอยู่นั้นแทบจะทำให้ช่างตีดาบ Wagner ที่แสนจะภาคภูมิใจในฝีมือของตน เองต้องถึงกับหดหู่และอยากจะ หนีเข้าไปในป่า  ดาบที่เขาตีขึ้นมาด้วยแร่ต่าง ๆ ที่ต่างกันไปนั้นล้วนบิ่นและหัก ทั้งหมดหลังจากผ่านการใช้งาน ของเธอเพียงแค่ไม่กี่ครั้งเท่านั้น  ในตอนแรกนั้น Wagner คิดว่าเป็นเพราะปัญหาการใช้ดาบ อย่างไม่ถูกวิธีของ Noelle แต่ต่อมาก็พบว่ามันเป็นเรื่องของ ความแข็งแกร่งของอาวุธที่ยัง ไม่พอล้วน ๆ  Wagner จึงเดิมพันชื่อเสียงของตนเองใน การสร้างดาบใหญ่ที่ทั้งหนังอึ้งและ ทนทานขึ้นมาเล่มหนึ่ง ซึ่งเมื่อรวมเข้ากับพลังธาตุหินของ Noelle แล้ว นี่จึงสามารถแก้ไขปัญหาเรื่องอาวุธของเธอได้  อย่างไรก็ตามมั่นใจได้เลยว่า Noelle จะไม่แสดงพลังที่มากผิดมนุษย์มนาของเธออย่างไม่จำเป็นแน่นอน นั่นก็เพราะว่าเธอเองก็ต่อต้านการ ใช้ความรุนแรงเหมือนกันยังไงล่ะ  เพียงแต่ว่ากันว่าในวันที่ Noelle เพิ่งจะได้รับดาบที่ทำขึ้นมาอย่าง พิเศษนั้น เธอถูกโจมตีโดยโจรล่าสมบัติสอง คนซึ่งกำลังเมาอยู่ที่ Drunkard Gorge...  หวังว่าจะไม่มีใครต้องโชคร้ายอย่างเจ้าโจรสองคนนั้นอีกแล้วนะ
เรื่องราวของตัวละคร 5
หนึ่งในศัตรูตัวฉกาจของ Noelle ก็คือเทศกาล Ludi Harpastum  ระหว่างช่วงเวลาของเทศกาล Ludi Harpastum นั้นจะมีการตั้งโต๊ะยาวเรียงเป็น วงกลมขนาดใหญ่ตั้งอยู่ในจัตุรัส ของมหาวิหาร ซึ่งโต๊ะเหล่านั้นจะเต็มไปด้วย อาหารเลิศรสมากมายหลายอย่าง เพื่อทำให้ทุกคนที่มาที่นี่ได้รับทั้ง ความสุขและอิ่มท้อง  อาหารบนโต๊ะนั้นล้วนมาจากเหล่า ชาวเมืองที่มีความถนัดในการ ทำอาหารอาสาจัดหามาให้ ซึ่ง Noelle ผู้เคร่งครัดต่อตัวเองอยู่เสมอนั้น ก็มักจะทำอาหารอย่างไม่ หยุดหย่อนเพื่อนำอาหารมา วางไว้บนโต๊ะ  อันที่จริงแล้วงานที่เพิ่มขึ้นก็ไม่ได้ มากมายอะไร แต่ความยากลำบากของมันก็คือ ในฐานะสาวรับใช้แล้วเธอจะต้อง ชิมอาหารทั้งหมดที่ทำก่อนเพื่อ เป็นการตรวจสอบคุณภาพและ รสชาติของอาหาร  "Moon Pie" กรอบแสนอร่อย, "Mondstadt Pork Chop" ร้อน ๆ, "Pile 'Em Up" กองสูง ๆ แล้วก็อาหารทอดและย่างที่ ทั้งอร่อยและทำให้อ้วนทั้งหลาย... ทั้งหมดนี้ล้วนเป็นอาหารที่ขาดไม่ ได้ในการเฉลิมฉลองของเทศกาล  การที่ได้เห็นรอยยิ้มบนใบหน้า ของผู้คนที่ยกแก้วดื่มเพื่อ เฉลิมฉลองกันนั้นทำให้ Noelle มีความสุขจากก้นบึ้งของหัวใจ แต่เมื่อได้เห็นพุงที่กินอาหาร เข้าไปจนใหญ่ขึ้น ๆ ก็ทำให้เธอ อดไม่ไหวจนต้องถอนหายใจ ด้วยความลำบากใจ  ภายในเวลาหนึ่งเดือนหลังจาก เทศกาล Ludi Harpastum จบลง Noelle จะอาสาเข้าร่วมหน่วยลาดตระเวน ของกองอัศวินแห่ง Favonius และวิ่งวุ่นไปมาในเมืองอย่าง ไม่หยุดหย่อน
"Warning of Roses"
สาวรับใช้ของกองอัศวินนั้นมีกฎ แดงที่ไม่สามารถล้ำเส้นได้มากมาย แต่หนึ่งในนั้นมีอยู่ข้อหนึ่ง "ความลับส่วนตัวของสมาชิก กองอัศวิน จำเป็นต้องปิดบังรักษาอย่าง เข้มงวด"  ไม่เพียงแต่ต้องปิดบังความลับ ของตน ยังจำเป็นต้องปิดบังความลับของ สมาชิกอื่นในกองอัศวินด้วยเช่นกัน  เช่นในห้องส่วนตัวของ Jean มีอะไรบ้าง, ในตัว Baron Bunny ของ Amber มีอะไรอยู่ในนั้น, ผ้าปิดตาของ Kaeya มีกี่อัน, Klee ซ่อนระเบิดไว้กี่ที่...พวกนี้ล้วนแล้ว เป็นความลับ  เพื่อป้องกันเผลอพูดออกจากปาก Noelle ได้ใช้ผ้าสีแดงทำดอกกุหลาบขึ้นมามากมาย——ซึ่งในเมือง Mondstadt ดอกกุหลาบมีความหมายว่า "ปิดปากให้สนิทเหมือนจุกปิด ขวดไวน์"  เพื่อเป็นการเตือนสติตัวเองตลอด เวลา เธอได้ถักมันไว้บนถุงมือ  การหลุดความลับถือว่าเป็นความผิดที่หนักที่สุดสำหรับสาวใช้ หากตั้งมั่นเป็นคนของกองอัศวินจะต้องห้ามทำผิดกฎข้อนี้เป็นอันขาด  ดังนั้น หากอาจจะสืบหาความลับ ก็ให้ล้มเลิกความคิดกับ Noelle เถอะ เธอไม่เอ่ยปากพูดอะไรออกมาหรอก
วิชั่น
เมื่อนานมาแล้ว Noelle เคยคิดที่จะทำความปรารถนาให้เป็นจริง เมื่อหลายปีก่อนหน้า หลังจากล้มเหลวในการเข้ารับการคัดเลือกอย่างหมดท่า เธอก็เริ่มที่จะรู้สึกท้อแท้  มารยาท วิชาดาบ ศิลปะการเจรจาที่พยายามเรียนมา... ทั้งหมดนี้ต้องเสียแรงเปล่างั้นเหรอ? เธอจำจุดเด่นของอัศวินทุกคนได้ แต่ใครจะจดจำความพยายามของผู้แพ้อย่างเธอกันล่ะ?  เธอไม่เคยหยุดมุ่งมั่นที่จะเป็นอัศวินแห่ง Favonius เพียงแต่ร่างกายอันเหน็ดเหนื่อยนี้ ไม่สามารถยืนขึ้นได้โดยทันทีเหมือนเมื่อก่อน และนี่ก็เป็นสิ่งที่อันตรายเป็นอย่างมาก เหมือนดั่งเดินทางทั้งวันทั้งคืน บนน้ำแข็งท่ามกลางอากาศที่หนาวเหน็บ แล้วก็เริ่มเกิดอาการง่วงนอนขึ้นมา  ทันใดนั้นเอง... จู่ ๆ ประตูของกองอัศวินก็เปิดออก รักษาการผู้บัญชาการ Jean ผู้ซึ่งรับผิดชอบการคัดเลือกอัศวินได้เดินออกมา  Noelle ไม่รู้ว่าควรจะแสดงสีหน้าแบบไหน จึงทำความเคารพตามแบบฉบับของอัศวินไปโดยไม่รู้ตัว  ไม่นานเธอก็รู้สึกได้ว่าตัวเองทำอะไรพรวดพราด เธอไม่รู้ว่าการแสดงกิริยาเช่นนี้ของผู้ที่ล้มเหลวในการเข้ารับการคัดเลือก จะทำให้ Jean เกิดความคิดแบบไหน  อย่างไรก็ตาม ในขณะที่เธออายจนอยากที่จะแทรกแผ่นดินหนี Jean กลับหยุดอยู่ตรงหน้าเธอ และทำความเคารพตามแบบฉบับอัศวินกลับเช่นกัน  Noelle ตกตะลึงไปครู่หนึ่ง จากนั้นก็ยิ่มอย่างเจื่อน ๆ ท่าทางดูงุ่มง่ามแต่ก็บริสุทธิ์เป็นอย่างมาก  วันนี้เป็นวันอันแสนโชคดีที่เธอจะไม่มีวันลืม เธอได้รับการยอมรับสองอย่างที่สำคัญเป็นอย่างมาก อย่างที่หนึ่งมาจาก Jean อีกอย่างจากเทพเจ้า  แท้จริงแล้วความพยายามที่เธอทุ่มเทนั้น ก็ยังได้รับการจดจำ  หลังจากวันนั้น เธอที่ถือ "วิชั่น" ในมือมีความมั่นใจมากขึ้น ว่าสักวันต้องสวมชุดเกราะนั้น มีความน่าเชื่อถือ อ่อนโยน และอยู่ทุกหนแห่งอย่างแท้จริงให้ได้
