ข้อมูลตัวละคร
Kaeya·Alberich ลูกชายบุญธรรมของผู้ประกอบการไวน์ "Ragnvindr"  เขาไม่ได้เรียก Diluc·Ragnvindr ว่าเป็น "พี่น้องร่วมสาบาน" มานานแล้ว  ปัจจุบันเขาเป็นหัวหน้ากองทหารม้าแห่งกองอัศวิน Favonius เขาเป็นคนที่ดูน่าเชื่อถือและพึ่งพาได้ และเป็นบุคคลที่ได้รับความไว้วางใจจาก Jean  ในกรณีที่มีเหตุการณ์ที่ไม่คาดคิดเกิดขึ้นภายในเมือง Mondstadt นั้น Kaeya จะเป็นคนจัดการสิ่งเหล่านั้นทั้งหมด
เรื่องราวของตัวละคร 1
เป็นเรื่องน่าสนใจที่จะกล่าวว่าสถานที่ที่มีแนวโน้มมากที่สุดที่จะพบหัวหน้าทหารม้าไม่ใช่สำนักงานใหญ่ของอัศวิน แต่เป็นร้านเหล้าในตอนกลางคืน  Kaeya มักจะนั่งอยู่คนเดียวที่หน้าบาร์ ถือเหล้าชื่อดังของ Mondstadt อยู่ในมือ "Death After Noon" และพูดคุยกับพลเมืองของ Mondstadt เกี่ยวกับไวน์ชั้นดี  เขาได้รับความนิยมเป็นพิเศษในหมู่นักดื่มไวน์และผู้อาวุโสทั้งหลาย ถึงขั้นมีคนเรียกเขาว่า "ผู้ชายที่มีค่ามากที่สุดที่จะวางใจ มอบหลานสาวให้" กันเลยทีเดียว  พูดเรื่องตลกไปพลาง ลิ้มรสเหล้าชั้นดีไปพลาง ชายผู้แสนเป็นมิตรผู้นี้ทำให้มันช่าง เป็นเรื่องยากเหลือเกินที่จะเชื่อมโยง เขาเข้ากับหัวหน้ากองทหารม้าของ กองอัศวินแห่ง Favonius  เหล่าผู้คนที่ร่วมโต๊ะพูดเรื่องตลกกับ Kaeya นั้นมีทั้งเหล่านายพรานที่เมามาย แม้แต่โจรติดเหล้าก็ยังมี แต่ไม่ว่าคนที่เข้ามาจะปิดกั้นตัวเอง ไว้แค่ไหน สุดท้ายก็ถูก Kaeya ชักจูงจนต้องเปิดเผยและพูดความจริงออกมาอยู่ดี  ไม่ว่าหลังจากนั้นจะกลายเป็นเรื่องที่ควบคุมไม่ได้ราวกับเป็นฝันร้าย ยังไง ก็ยังคงพูดเรื่องตลกอย่างไม่มีพิษภัยต่อไปทั้งคืน เกรงว่าคงได้แต่พลั้งปากพูดความจริงออกไปกับเพื่อนร่วมดื่มผู้นี้แน่ ๆ  "ทุกคนต่างก็มีความลับของตัวเองนั่นแหละ แต่ไม่ใช่ทุกคนที่จะรู้ว่าจะจัดการกับมันอย่างไร"  Kaeya กล่าวขึ้นมาด้วยรอยยิ้มที่กวนโมโห
เรื่องราวของตัวละคร 2
"ความยุติธรรมไม่ใช่หลักการที่ สมบูรณ์แบบ แต่เป็นผลมาจากความสมดุลระหว่างกำลังรบและกลยุทธ์ที่ละเอียดอ่อน สำหรับกระบวนการนั้น... มันไม่จำเป็นต้องสร้างเรื่องลำบาก ให้แก่ตัวของคุณเอง"  ครั้งหนึ่ง Kaeya เคยพูดแบบนี้กับแกรนด์มาสเตอร์ Varka  ขอให้ผลออกมาเป็นเหมือนที่หวังไว้ก็พอ โดย Kaeya นั้นไม่เคยสนใจถึงวิธีการที่จะทำให้ เกิดผลลัพธ์เหล่านั้นเลย  หลักการอย่างนี้ได้สร้างวิธีที่ ผสมผสานในการทำสิ่งต่าง ๆ และทัศนคติแบบสบาย ๆ ต่อชีวิตของเขา  ช่างเหมือนกับ "Death After Noon" ที่มีรสชาติร้อนแรงกระแทกปาก  อย่างไรก็ตามด้วยความที่ชอบทำตามใจของตนเองก็มักทำให้เขาได้รับคำครหาอยู่บ่อยครั้ง  มีอยู่ครั้งหนึ่ง เพื่อที่จะบังคับให้หัวหน้าโจรยอม เผชิญหน้าสู้กับเขาแล้ว Kaeya ถึงกับจงใจกระตุ้นให้ Ruin Guard ต้องออกมา ซึ่งการกระทำนี้สามารถหยุดการล่าถอยของคู่ต่อสู้ได้อย่างหมดจด แต่ในขณะเดียวกันก็ทำให้ Kaeya และพวกพ้องต้องตกอยู่ในอันตรายเช่นกัน  ซึ่งทุกครั้งที่เกิดเหตุการณ์อย่างนี้ ทำให้แม้แต่รักษาการหัวหน้าอย่าง Jean ผู้ที่ไว้เนื้อเชื่อใจในตัวเขาตลอดมาก็ยังต้องส่ายหัว  แต่ Kaeya ก็ไม่เคยใส่ใจเลยแม้แต่นิด หรือจะพูดได้ว่าเมื่อใดก็ตามที่เขาเห็นใครบางคนถูกบังคับให้ต้องเลือก เมื่อนั้นเขาก็จะสนุกไปกับมัน สักหน่อย...  เขามีความสุขที่จะไล่จับความลังเล ใจของเหล่าสหายเมื่อเขาเลือกที่จะ ต่อสู้ร่วมกัน และเขาก็ชื่นชอบความกลัวที่ศัตรู พยายามปกปิดก่อนที่จะสู้ อย่างหลังชนฝา
เรื่องราวของตัวละคร 3
อุตสาหกรรมไวน์ที่มีมายาวนานได้ นำความมั่งคั่งมาสู่ Mondstadt และความมั่งคั่งของ Mondstadt ก็ได้ดึงดูดความโลภของเหล่าโจร ร้ายและมอนสเตอร์ที่ตามหาแหล่ง ทำรัง  ภัยอันตรายที่เตร็ดเตร่อยู่ในเงามืดนั้นไม่เพียงแต่มีที่มาที่หลากหลาย แต่เหตุผลในการมารวมตัวกันก็มี มากมายด้วยเช่นกัน  เพื่อที่จะต่อต้านกับการรุกรานของ เหล่าโจรและอสูรแล้ว Kaeya ไม่เพียงแต่จะใช้ดาบของเขาเท่านั้น แต่ยังใช้มันสมองและอารมณ์ขันในการเอาชนะศัตรูอีกด้วย  เคยมีอัศวินหนุ่มที่ใช้เวลาหลายปีในการสรุปกฎเหล่านี้ขึ้นมา และในที่สุดก็มาถึงข้อสรุปที่ทำให้ เขาต้องตกใจ...  ในเวลาที่เหล้าชื่อดังอย่าง "Death After Noon" นั้นไม่ได้อยู่ในช่วงฤดูกาลขาย รายงานการก่อการร้ายทั้งในและ นอกเมืองนั้นก็จะลดลงไปในทันที จนกระทั่ง... จนกระทั่งถึงรอบการขายเหล้าใน ตลาดครั้งต่อไป?  อัศวินหนุ่มผู้ว้าวุ่นใจรีบส่งรายงาน ไปให้หัวหน้ากองทหารม้า Kaeya ผู้ช่ำชองงานข่าวสารโดยหวังว่าจะ ได้ข้อเสนอแนะอะไรกลับมาบ้าง  เมื่อเผชิญหน้าเข้ากับอัศวินผู้ว้าวุ่น Kaeya ก็ยิ้มด้วยรอยยิ้มแปลกๆและ ตอบกลับไปว่า "ความคิดไม่เลว ฉันจะเก็บเอาไปพิจารณาละกันนะ"
เรื่องราวของตัวละคร 4
โดยทั่วไปแล้วถือได้ว่า Kaeya นั้นเป็นคนที่ช่างพูดเลยทีเดียว มีเพียงเรื่องราวในอดีตของเขาเท่านั้นที่เขาจะปิดปากเงียบ  แม้ว่าจะเป็นแกรนด์มาสเตอร์ ที่เป็นคนบอกให้เขาเล่าเรื่องราวของตัวเองให้ฟัง เขาก็ยังคงไม่ยอมที่จะปริปากพูดถึงเรื่องในอดีตเลย แต่กลับจะพูดแถไปอย่างน้ำขุ่น ๆ:  "นั่นเป็นช่วงบ่ายของฤดูร้อนเมื่อสิบกว่าปีก่อน พ่อของฉันพาฉันไปที่โรงกลั่นไวน์ Dawn Winery"  "ฉันจะไปซื้อน้ำองุ่นสักสองสามขวด เพื่อเอาไว้ดับกระหายระหว่างทางสักหน่อย" ฉันจำได้ว่าเขาพูดว่าอย่างนี้นะ แต่เมื่อเขาจากไป เขาก็ไม่กลับมาอีกเลย"  "ถ้าไม่ใช่เพราะความเมตตาของนายท่าน Crepus ที่มีให้ฉัน บางทีฉันคงจะอยู่ไม่รอดผ่านคืนที่มีพายุฝนคืนนั้นไปแล้ว"  คำบอกเล่าที่ฟังดูแสนจะเรียบง่าย และกินใจนั้น แท้จริงแล้วกลับเป็นเรื่องโกหกที่ ซ่อนความจริงไว้อย่างแยบยล  Kaeya ไม่เคยบอกใครถึงเรื่องจริง ที่เกิดขึ้นในตอนบ่ายของวันนั้นเลย...  "นี่คือโอกาสของลูกนะ ลูกเป็นความหวังสุดท้ายของพ่อ"  พ่อที่แท้จริงบีบไหล่ของเขาไว้แน่น สายตามองข้ามเขาไป จ้องมองไปยังสถานที่ที่ไกลยิ่งกว่า  อีกด้านหนึ่งของเส้นขอบฟ้าคือ Khaenri'ah บ้านเกิดที่อยู่ห่างไปแสนไกลของ พ่อลูกทั้งสอง  Kaeya ไม่เคยลืมเลือนสายตา ที่แฝงไปด้วยความเกลียดชังและความหวังนั่นเลย
เรื่องราวของตัวละคร 5
เหล่าชาวเมืองทั้งหลายยังจำได้ดีว่าเมื่อสองปีก่อนมีวัยรุ่นสองคนที่ดูสะดุดตาที่สุดใน Mondstadt  คนหนึ่งคือ Diluc สุภาพบุรุษหนุ่มที่ไร้ที่ติผู้เป็นนักดาบที่สง่างามซึ่งมาพร้อมกับดาบด้าม ยาวกับรอยยิ้มที่เป็นมิตรและท่าทาง ที่มั่นใจ  อีกคนหนึ่งคือหัวหน้าฝ่ายกิจการ บ้านเมือง Kaeya ผู้มีใบหน้าของชาวต่างชาติ เขาเป็นทั้งเพื่อนรัก, ผู้ช่วยในสนามรบและ "มันสมอง" ของ Diluc ผู้คอยช่วยให้เขาฝ่าสมรภูมิรบต่างๆไปได้อย่างราบรื่น  พวกเขาคอยช่วยเหลือซึ่งกันและกันอย่างไร้ที่ติดังเช่นคู่ราศีเมถุนที่เชื่อมต่อใจถึงใจและคอยปกป้องความ ปลอดภัยของ Mondstadt จากทั้งด้านมืดละด้านสว่าง  ...จนกระทั่งถึงวันที่ Kaeya ไม่มีวันลืม คาราวานที่ Diluc เดินทางอารักขาไปได้ถูกอสูรขนาดยักษ์เข้าลอบโจมตีภายในป่า  จนถึงทุกวันนี้นั่นเป็นครั้งแรกและ ครั้งสุดท้ายที่ Kaeya พลาดท่า  ถึงแม้ว่าเขาจะรีบไปอย่างเร็ว แค่ไหน แต่ในตอนที่เขาไปถึงที่เกิดเหตุนั้น ทุกสิ่งก็ไม่สามารถหวนคืนได้ อีกแล้ว  "พ่อ" ของทั้งเขาและ Diluc ได้เข้าจัดการกับมอนสเตอร์ด้วย พลังที่ไม่เป็นที่รู้จักและไม่มีที่มา จากนั้นก็ถูกพลังนั้นย้อนกลับเข้าตัวและเสียชีวิตลงอย่างน่าอนาถ  ทั้ง Kaeya และ Diluc ต่างตะลึงกับภาพที่เห็นและสูญเสียความเยือกเย็นที่อัศวินพึงมี  "ขนาดคนอย่างคุณ Crepus ก็ยังเข้าไปยุ่งกับพลังที่ชั่วร้าย อย่างนี้เหรอเนี่ย"  ความคิดที่แสนอันตรายแวบเข้ามา ในหัวและ Kaeya ก็กลับยิ้มออกมา...  "โลกนี้มันช่าง... น่าสนใจจริง ๆ"  "พ่อ" ของทั้งสองนอนจมกองเลือดอยู่ ตรงนั้นและเส้นทางของเด็กหนุ่ม ทั้งคู่ก็มาถึงทางแยกในที่สุด
รายการ
รายชื่อที่เขียนในจดหมายราชการ ของกองอัศวิน ได้หนีบไว้ในหน้าของหนังสือ "The Adventures of Angelos"  ในนั้นได้บันทึกรายละเอียดของโจรในเมือง Mondstadt และโจรที่ป้วนเปี้ยนอยู่นอกเมืองเอาไว้อย่างชัดเจน ทั้งทหารรับจ้างและกองโจร ล่าสมบัติระดับกลางขึ้นไป, ขอบเขตที่มารุกราน รวมถึงข้อมูลส่วนตัวอย่างละเอียด อีกด้วย  ในนั้นมีรายชื่อมากกว่าสิบชื่อที่ถูก วงเอาไว้ และเขียนหมายเหตุไว้ว่า "เผื่อว่าน่าเบื่อเกินไป"  Kaeya ได้พูดถึงรายชื่อชุดนี้ว่า "เมาแล้วเลยเขียนเล่น ๆ "  เธออาจจะคิดว่า Kaeya ตั้งใจให้เธอเห็นรายชื่อชุดนี้ แต่เธอไม่มีหลักฐาน
วิชั่น
ในคืนที่ Kaeya·Alberich ได้รับวิชั่นนั้น ที่ Mondstadt มีฝนตกหนักมาก  และในช่วงบ่ายวันนั้น Crepus Ragnvindr ได้ใช้พลังชั่วร้ายแต่กลับถูก "เนตรมาร" ย้อนกลับเข้ามาทำร้ายตัวเอง Diluc·Ragnvindr จึงได้ปลิดชีพพ่อด้วยตัวเอง เพื่อปลดปล่อยพ่อจากความ เจ็บปวดที่เกินทนนั้น  Kaeya ลูกบุญธรรมผู้ที่คอยอยู่เคียงบ่า เคียงไหล่เขาเสมอมา แต่ในครานี้ Kaeya ไม่ได้มีส่วนร่วมในช่วงเวลาสุดท้ายระหว่างพ่อกับลูกชายแต่อย่างใด  ฝนที่ตกกระหน่ำ Mondstadt ในคืนนั้น ดูเหมือนว่าจะเป็นสัญลักษณ์แห่ง ความเศร้าโศกของสวรรค์ที่มี ต่อการจากไปของ Crepus  Kaeya มีอีกด้านหนึ่งที่เขาซ่อนเร้นเอาไว้ ความจริงแล้วเขาเป็นตัวแทนแห่ง Khaenri'ah ที่อาศัยอยู่ใน Mondstadt เพื่อผลประโยชน์ของพวกเขา พ่อของเขาได้ทิ้งเขาไปในดินแดนที่แปลกใหม่และไม่รู้จักนี้เพื่อทำภารกิจให้สำเร็จ แต่คุณ Crepus กับเมือง Mondstadt ได้อ้าแขนรับเขาเอาไว้ในวันที่ พบเจอเขา  ถ้า Khariri'ah และ Mondstadt ทำสงครามกันเขาควรจะสนับสนุน ฝั่งไหน? เขาควรให้ความช่วยเหลือใคร ระหว่างพ่อผู้ให้กำเนิดที่ทิ้งเขา อย่างโหดร้าย? หรือพ่อบุญธรรมผู้ที่รักและเลี้ยงเขามา?  Kaeya รู้สึกเจ็บปวดกับคำถามเหล่านี้มา เนิ่นนาน เขาติดอยู่กับความรู้สึกที่ขัดแย้งกันระหว่างความภักดีและหน้าที่ ต้องเผชิญกับทางเลือกระหว่างความจริงกับความสุข  แต่ทว่าการตายของ Crepus ทำให้เขารู้สึกเป็นอิสระจากความ รู้สึกที่ละเอียดอ่อนนี้ แต่ก็ละอายใจต่อความเห็นแก่ตัว ของตัวเอง ในฐานะบุตรบุญธรรมเขาควรจะ ช่วย Crepus ไว้ แต่เขามาช้าเกินไป ในฐานะน้องชายเขาก็ควรมีส่วนร่วมแบ่งเบาความเศร้าโศกของ Diluc แต่เมื่อพ่อของพวกเขานอนตายอยู่บนพื้น เขากลับเอาแต่ยืนอยู่ด้านหลัง พี่ชาย ที่สุดแล้วเขาก็คิดขึ้นได้  Kaeya จึงไปเคาะประตูของ Diluc ด้วยความรู้สึกผิด เมื่อฝนโปรยปรายลงมาความลับที่ ซ่อนก็ถูกชะล้างหายไป และในที่สุดความลับก็ถูกเปิดเผย  เขารับรู้ถึงความโกรธของ Diluc สองพี่น้องต่างชักดาบเข้าหากัน Kaeya รู้สึกว่านี่คงเป็นการลงโทษสำหรับ การโกหกมาตลอดชีวิตของเขา  แต่ในขณะที่ดาบทั้งสองไขว้กันนั้น Kaeya ก็ถูกเอาชนะโดยพลังธาตุอัน ยิ่งใหญ่ที่ทะลุผ่านเขาไป ที่ผ่านมาเขามักจะซ่อนอยู่ใต้เงา ของพี่ชายเสมอมา แต่ตอนนี้เป็นครั้งแรกที่เขาเผชิญ หน้ากับพี่ชายด้วยตัวตนที่แท้จริง ของเขา  พลังงานธาตุที่เย็นจัดออกมาจาก ปลายดาบของเขาพบกับ เปลวไฟไหม้ของ Diluc การปะทะของไฟสีแดงเข้มและ น้ำแข็งสีฟ้าทำให้เกิดลมหมุนวน อย่างฉับพลันซึ่งทำให้ทั้งคู่ตกตะลึง และแล้ววิชั่นของ Kaeya ก็ได้ปรากฏขึ้น  ตั้งแต่วันนั้นเป็นต้นมา Kaeya และ Diluc ต่างแยกย้ายไปตามทางของตัวเอง เขาก็ไม่เคยพูดถึงมันอีกเลย เช่นเดียวกับที่เขาไม่เคยพูดถึงที่มาของวิชั่นของเขา  แม้ว่ามันจะเป็นเครื่องเตือนใจถึง การต่อสู้ที่หนักหนาสาหัส และสิ่งที่เขาได้รับมาจากการ เปิดเผยความจริง Kaeya มองว่านี่เป็นสิ่งเตือนใจว่า เขาจะต้องใช้ชีวิตที่เหลืออยู่ไปกับ การแบกรับคำโกหกอันหนักหนานี้
