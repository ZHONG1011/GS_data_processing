พบกันครั้งแรก...
ฉันชื่อ Shikanoin Heizou เป็นนักสืบที่ไขคดีได้มากและรวดเร็วที่สุดในสำนัก Tenryou... โอ๊ะโอ บนตัวเธอมีกลิ่นอายของปัญหาลอยฟุ้งเชียว มานี่สิ ๆ มานั่งตรงนี้เลย เริ่มเล่าให้ฉันฟังตั้งแต่ต้นเลยแล้วกันนะ
แชท - คดีอาชญากรรม
อืม... เหมือนฉันจะได้กลิ่นของคดีอาชญากรรม
แชท - นักสืบ
นักสืบก็ต้องมีความเป็นนักสืบสิ ดังนั้นเลยต้องออกไปเดินรอบ ๆ เพื่อรวบรวมหลักฐานทางคดียังไงล่ะ
แชท - เซนส์
เซนส์ของฉันบอกฉันว่า กำลังจะมีเรื่องน่าสนใจเกิดขึ้น
ฟ้าหลังฝน...
ฝนที่เพิ่งตกไปน่ะ อย่าเพิ่งพัดพาเบาะแสให้หายไปหมดนะ
ในเวลาที่ฟ้าผ่า...
อ๋อ? อาชญากรเจ้าเล่ห์คนไหนกำลังสาบานงั้นเหรอ?
ในเวลาที่หิมะตก...
เธอเคยได้ยินมั้ย? เรื่องวิญญาณอาฆาตยามเที่ยงคืนที่เกิดขึ้นบนภูเขา Dragonspine เมื่อนานมาแล้วน่ะ
ในเวลาที่ลมพัดแรง...
สู้เค้านะ! ลมอ่อน ๆ แบบนี้น่ะเกิดเป็น "พายุหมุน" ไม่ได้หรอก
อรุณสวัสดิ์...
อรุณสวัสดิ์ ดูเธอไม่ค่อยร่าเริงเลย คงไม่ได้ฝันร้ายใช่มั้ย? ถ้ารู้แบบนี้แต่แรก คงให้เธอมาเจอกับคดีช้ากว่านี้หน่อยแล้วล่ะ
สวัสดีตอนเที่ยง...
พอกินอิ่มแล้วก็มาเล่นเกมฝึกสมองกันหน่อยดีกว่า! Relay Stone? ฮ่าฮ่า นั่นมันใช้ฝึกฝนจิตใจแล้วมั้ง
สวัสดีตอนเย็น...
พอดวงอาทิตย์เลิกงาน ก็ถึงเวลาที่ดวงดาวออกมาจับตาดูอาชญากรแล้วล่ะ
ราตรีสวัสดิ์...
ดีจังเลย ถึงเวลานอนอีกแล้ว! คืนนี้จะฝันเห็นอะไรนะ?
เกี่ยวกับตัว Shikanoin Heizou เอง - นักสืบ
เป็นนักสืบ ก็ต้องใช้กำลังสมองทำลายล้างแผนการหลบหนีของพวกอาชญากรสิ ดังนั้นนะ นักสืบที่แท้จริงเขาไม่จำเป็นต้องใช้กำลังกายกันหรอก
เกี่ยวกับตัว Shikanoin Heizou เอง - เบาะแสสำคัญ
ฉันเคยชินกับการจัดเก็บสิ่งที่พบเห็นไว้ในหัวด้วยรูปแบบของเบาะแสสำคัญน่ะ พวกมันมีส่วนช่วยในการคาดคะเนเรื่องราวต่าง ๆ ได้มากมาย เธอดูคนที่อยู่ตรงนั้นสิ ขนแมวที่อยู่บนขากางเกงที่สะอาดเอี่ยม รอยขีดข่วนบริเวณข้อมือ ดูท่าคงอยากจะเล่นกับสัตว์ตัวน้อย แต่กลับไม่เข้าใจวิธีการอ้อนแมว คนทางนั้น ดูระวังบาดแผลบนมือของตัวเองมาก สวมรองเท้าใหม่ที่ดูไม่เข้ากับฐานะ... เดี๋ยวนะ ไม่แน่ว่าฉันอาจจะได้เจอคำขอใหม่แล้วล่ะ
เกี่ยวกับเรา - คำขอ
พอฉันเห็นคำขอที่อยู่รอบตัวเธอแล้ว มันก็เหมือนกับบ่อน้ำที่ไม่มีวันแห้งเหือดนั่นแหละ ทำยังไงก็ไม่มีวันหมด งั้นฉันก็ขอใช้ประโยชน์จากมันหน่อยแล้วกัน เธอคงเข้าใจสินะ งานจำพวกต่อยตี, เป็นเบ๊ หรือตามหาของอะไรทำนองนั้นฉันไม่ทำหรอก ฉันทำแค่พวกงานไขคดี แล้วก็จะไขเฉพาะคดีสำคัญเท่านั้น... ฮี่ฮี่ อย่าลืมช่วยฉันดูด้วยนะ
เกี่ยวกับเรา - ผลลัพธ์ที่หลีกเลี่ยงไม่ได้
"บังเอิญ" เป็นประโยคที่ดีนะ ฟังแล้วเหมือนเป็นสิ่งที่ชะตาลิขิตไว้ แต่น่าเสียดายที่นักสืบไม่เชื่อในเรื่องบังเอิญหรอก การพบกันของฉันและเธอ เป็นผลลัพธ์ที่เกิดจากทุกทางเลือก ทุกการเคลื่อนไหวก่อนหน้านี้ทั้งนั้น หรือก็คือ มันเป็นสิ่งที่พวกเราเป็นคนตัดสินใจเองทั้งนั้นเลยล่ะ
เกี่ยวกับ "วิชั่น"...
มีข่าวลือว่าฉันสามารถล้มเพื่อนร่วมงานได้โดยไม่ต้องใช้วิชั่นงั้นเหรอ? อืม... ฉันขอชี้แจงหน่อยนะ ข้อแรก ถึงแม้ฉันจะเป็น Doushin ของกองปราบปราม แต่ก็ยังเป็นแค่นักสืบเท่านั้น ใช้ได้แค่กำลังสมองเท่านั้นแหละ ข้อสอง ปกติแล้วพวกเราไม่มีการใช้กำลังกันหรอก ข้อสาม... เอ๋ ปิดเธอไม่มิดหรอกงั้นเหรอ งั้นก็ช่างมันเถอะ~
ต้องการจะแชร์อะไร - ความสำเร็จ
พอเอาเบาะแสมาร้อยเรียงกันแล้ว จากนั้นก็ค่อย ๆ สืบหาตัวผู้ร้ายตัวจริงทีละก้าว จนกว่าจะได้ต่อจิ๊กซอว์ชิ้นสุดท้ายด้วยมือของตัวเอง ความรู้สึกแบบนั้นน่ะ โอ๊ะโอ เป็นอะไรที่น่าหลงใหลที่สุดเลยล่ะ
ต้องการจะแชร์อะไร - Doushin
ตำแหน่ง Doushin น่ะนะ ทั้งนำพาชื่อเสียงมาให้ แถมยังได้ใกล้ชิดกับคดีฆาตกรรมที่สุดด้วย เวทีนี้น่ะ มันใหญ่กว่าตอนที่ฉันอยู่สำนักงานนักสืบไม่น้อยเลยล่ะ นะ แน่นอนว่า... ถ้าเป็นงานอย่างพวกลาดตระเวนหรือตามจับอะไรพวกนั้นล่ะก็ ไปเชิญคนที่มีฝีมือมารับงานแทนดีกว่า ก็กำลังของนักสืบมันมีอยู่อย่างจำกัดนี่นา
ข้อมูลที่น่าสนใจ...
เธอเคยศึกษาพวกไม้มั้ย? อ่า ถูกต้อง หมายถึงไม้ทั่วไปที่เห็นได้ตามข้างทางนั่นแหละ อาชญากรมักจะถูโดนผิวไม้เอย ขูดโดนเปลือกไม้เอย เหยียบโดนใบไม้เอย ไม่แน่บางทีอาจจะหลงเหลืออะไรเอาไว้บ้างก็ได้ ถ้าอิงตามพื้นที่ที่พวกมันเติบโต บางทียังสามารถอนุมานเบาะแสที่สำคัญมาก ๆ ออกมาได้อีกด้วยนะ พูดได้เลยว่า ต้นไม้ก็คือเพื่อนที่ดีของนักสืบล่ะ
เกี่ยวกับ Kujou Sara...
ท่าน Kujou Sara น่ะเหรอ... ก็ต้องเป็นคนที่เข้มงวดที่สุดในสำนัก Tenryou อยู่แล้ว! ก็หวังว่าเธอจะใจกว้างขึ้นสักนิด เข้าใจลูกน้องขึ้นสักหน่อยนะ อย่าตำหนิฉันเพราะเรื่องโดดงานเป็นครั้งคราวอีกเลย เพราะยังไงซะ ฉันก็ทำไปเพื่อการสืบคดีนั่นล่ะน่า
เกี่ยวกับ Arataki Itto...
ฉันเคยรับคำขอให้เอา Lavender Melon เผาไปให้เขาที่เรือนจำอยู่หลายครั้ง มีอยู่ครั้งนึงที่ไปได้ยินตอนที่เขากำลังร้องเพลงอยู่พอดี บอกตามตรงนะ เนื้อเพลงห่วยมาก แต่เสียงร้องกลับไม่เลวเลย ติดคุกแล้วยังมีชีวิตชีวาได้ขนาดนี้ ไม่ค่อยมีให้เห็นบ่อยหรอกนะ
เกี่ยวกับ Kuki Shinobu
แก๊ง Arataki เป็นกลุ่มที่มีอิสระจังเลยนะ ไม่ว่าจะมาสไตล์ไหนก็รับหมด สุดยอดเลย โชคยังดีที่มีคุณ Shinobu คอยอบรมสั่งสอน ฉันรู้ได้ยังไงงั้นเหรอ? ฮ่าฮ่า เรื่องนี้มันง่ายจนแทบไม่ต้องเดาเลยไม่ใช่หรือไง?
เกี่ยวกับ Yae Miko...
จะว่าไปแล้ว ทางสำนักพิมพ์ Yae ของท่าน Guuji เองก็ตีพิมพ์พวกนิยายแนวสืบสวนสอบสวนด้วยใช่มั้ย? เมื่อไหร่เธอจะพาฉันไปแนะนำตัวล่ะ? ยุคสมัยนี้น่ะนะ ถ้าอยากจะเป็นนักสืบที่มีชื่อเสียง นอกจากความสามารถแล้ว เรื่องการประชาสัมพันธ์เองก็เป็นสิ่งที่จะขาดไปไม่ได้เลย โอ๊ะโอ ฉันไม่ได้มีเจตนาอื่นแอบแฝงหรอกน่า
เกี่ยวกับ Kaedehara Kazuha - จุดร่วม
Kazuha น่ะนะ เป็นคนที่พึ่งพาได้มากเลย เมื่ออยู่ภายใต้คำชี้แนะของเขา เบาะแสก็เหมือนกับหีบใส่อัญมณีที่ถูกทำให้พลิกคว่ำ จนหล่นระเนระนาดเต็มพื้นไปหมดเลยล่ะ ถ้าฉันเองก็มีพลังแห่งการรับรู้ธรรมชาติเหมือนเขา... อ๋อ! ฉันเข้าใจแล้ว! "ลม" สำหรับเขา ก็เหมือน "เซนส์" สำหรับฉันอย่างนั้นสินะ!
เกี่ยวกับ Kaedehara Kazuha - เชิญชวน
น่าเสียดายจังเลยน้า! หลังจากที่คำสั่งล่าวิชั่นถูกยกเลิกไป ฉันก็ไม่มีเหตุผลทางการให้ต้องจับเขาอีกต่อไป! แต่ในเมื่อเป็นแบบนั้น งั้นก็หมายความว่า... ฉันสามารถเชิญเขามาที่สำนัก Tenryou เพื่อพูดคุยกันเกี่ยวกับเรื่องคดีได้อย่างเปิดเผยแล้วสินะ!
เกี่ยวกับ Gorou...
ภายใต้การกำชับของพลเอกท่านนี้ ทำให้ไม่ว่าจะไปทางไหนก็มีพวกทหารคอยจับตามอง การเดินทางในเกาะ Watatsumi ก็เลยคึกคักขึ้นไม่น้อยเลย แต่ฉันก็แค่นักท่องเที่ยวธรรมดาทั่วไปเท่านั้น ฟ้าดินเป็นพยานได้เลย หรืออย่างมากสุดก็แค่นักสืบตัวเล็ก ๆ คนนึง จะไปทำอะไรที่ไหนได้ล่ะ
เกี่ยวกับ Sangonomiya Kokomi...
ฉันไม่เคยเจอท่าน Sangonomiya ตัวเป็น ๆ หรอก เพราะงานที่เธอปรากฏตัวน่ะ มักจะมีชาวบ้านล้อมหน้าล้อมหลังเต็มไปหมดเลยนี่นา ฉันก็เลยขอผ่านดีกว่า อ่ะ จริงสิ ด้านในสุดของวงล้อมยังต้องนับพวกมิโกะเข้าไปอีกนะ! คนหนุ่มสาวอย่างพวกเราเนี่ย ถ้าอยากได้รับการยอมรับจากทุกคน ยังไงก็ต้องใช้ความพยายามมากหน่อยล่ะนะ
เกี่ยวกับ Kamisato Ayaka...
ระหว่างฉันกับคุณหนูใหญ่แห่งตระกูล Kamisato คงนับได้แค่ว่ารู้จักกันผ่านการพยักหน้าทักทายเท่านั้นแหละ ยังดีที่ทางบ้านฉันไม่ใช่ตระกูลที่มีชื่อเสียงอะไร ชีวิตแบบนั้นมันไม่เหมาะกับฉันหรอก
อยากรู้เกี่ยวกับ Shikanoin Heizou - 1
ไม่ว่าจะเป็นคนที่สุขุมแค่ไหน ก็ยังสามารถดึงข้อมูลมาจากการแต่งกาย, การเคลื่อนไหว และสีหน้าของเขาได้นะ แล้วถ้าคำพูดของฉันหยุดลงแค่ตรงนี้... เธอจะอ่านอะไรได้จากตัวฉันบ้างล่ะ?
อยากรู้เกี่ยวกับ Shikanoin Heizou - 2
มีอยู่ครั้งนึงตอนที่ฉันไปนั่งฟังการพิจารณาคดี จู่ ๆ ฉันก็ถูกกระตุ้นโดยการอนุมานที่อยู่ในหัว จนเผลอเข้าไปขัดขวางการตัดสินคดี ถ้าหากการคัดค้านในตอนนั้นไม่เป็นผลละก็ ฉันคงไม่มีโอกาสได้เป็นนักสืบหรอก แถมยังจะกลายเป็น... Shikanoin Heizou ผู้ถูกจับกุมและลงทัณฑ์โทษฐานรบกวนการพิจารณาคดีของศาลแทน ฮ่าฮ่าฮ่า...
อยากรู้เกี่ยวกับ Shikanoin Heizou - 3
สืบสวนเรื่องชู้สาว, ตามหาสัตว์เลี้ยง... คดีที่สำนักงานนักสืบได้รับส่วนใหญ่ก็มีแต่คดีประเภทนี้แหละ มันไม่ค่อยท้าทายตัวเองเท่าไหร่น่ะ ฉันก็เลยหาโอกาสชิ่งไปที่สำนัก Tenryou ส่วนเหตุผลอีกส่วนนึงก็คือ ความคิดเห็นของฉันกับประธาน Sango ไม่ค่อยตรงกันน่ะ มันก็เป็นเรื่องที่ช่วยไม่ได้ล่ะนะ
อยากรู้เกี่ยวกับ Shikanoin Heizou - 4
ตอนที่เพิ่งเข้าไปอยู่ในสำนัก Tenryou แรก ๆ ฉันก็ใช้แฟ้มคดีที่ยังไม่ถูกปิดมาเป็นตัวฝึกซ้อม แต่เผลอแป๊บเดียว เจ้า "กองภูเขาแฟ้มคดี" นั่นก็ถูกฉันจัดการจนราบเรียบซะแล้ว... น่าเสียดายจริง ๆ ที่ตอนนี้ไม่มีเวลามานั่งดูกองเอกสารเหล่านั้นแล้ว เพราะคดีส่วนใหญ่ก็เสมอชื่อมาให้ฉันรับเป็นคนรับผิดชอบหมด ทำเอายุ่งจนแทบไม่มีเวลาหายใจเลย... แต่ก็ช่วยไม่ได้ล่ะนะ นักสืบที่มีความสามารถน่ะ คดีก็มักมันก็วิ่งเข้ามาหาถึงที่แบบนี้แหละ
อยากรู้เกี่ยวกับ Shikanoin Heizou - 5
เมื่อต้องเผชิญหน้ากับอาชญากร นักสืบก็ถือว่าเป็นฝ่ายพ่ายแพ้อยู่ดี เพราะไม่ว่าจะพยายามเปิดเผยความจริง หรือสืบหาผู้ร้ายตัวจริงยังไง ก็ไม่สามารถกู้คืนความเสียหายที่เกิดขึ้นไปแล้วได้หรอก ดังนั้น ฉันก็เลยอยากให้ชื่อเสียงของตัวเองระบือไกล จนกลายเป็นนักสืบมีชื่อที่แค่พวกผู้ร้ายได้ยินชื่อก็ยังต้องหวาดกลัว! หรือก็คือ การยับยั้งอาชญากรรมจากแหล่งกำเนิด เอาล่ะ ในเมื่อฉันบอกเธอถึงจุดนี้แล้ว งั้นก็รีบมาช่วยงานฉันเลยดีกว่า
งานอดิเรกของ Shikanoin Heizou...
อยากมาฟังการพิจารณาคดีของสำนัก Tenryou มั้ย? จะได้เห็นความจริงที่เหมือนชิ้นส่วนแตกสลายค่อย ๆ ประกอบเข้าด้วยกันจนเสร็จสมบูรณ์... ฉันสามารถจัดที่นั่งที่ดีที่สุดให้เธอได้นะ พวกเราแค่ต้องแสร้งทำเป็นคนไม่รู้จักกันเท่านั้นแหละ แค่แสร้งน่ะ
เรื่องกลุ้มใจของ Shikanoin Heizou...
มักจะมีคนที่ต่อต้านอย่างรุนแรงในตอนท้ายเสมอ อย่างกับว่าทำแบบนั้นแล้วมันจะได้ผลอย่างงั้นแหละ จริง ๆ เลยนะ ทั้ง ๆ ที่ฉันคาดหวังอยากจะเห็นการสารภาพผิดต่อหน้าหลักฐานและการไขคดีที่ครบถ้วนและสมบูรณ์แบบแท้ ๆ ถ้านักสืบเป็นคนลงมือ มันก็ต้องพ่ายแพ้อยู่แล้วไม่ใช่รึไง
อาหารที่ชอบ...
อาหารที่ผ่านการทอดด้วยน้ำมันแล้วคงไม่มีอะไรไม่อร่อยหรอกจริงมั้ย? ไม่ว่าจะเป็นเนื้อหรือผักสด ขอแค่มันถูกตักขึ้นมาจากหม้อน้ำมัน ฉันก็ชอบกินทั้งหมดนั่นแหละ! อีกอย่างนะ... กลิ่นหอมแบบนี้ สำหรับคนที่ท้องหิวอยู่คงเป็นอะไรที่ยากจะปฏิเสธได้
อาหารที่เกลียด...
ฉันเกลียดอาหารมื้อเย็นของกองปราบปรามมาก เพราะมักจะเป็นเมนูที่ตายตัวอยู่เสมอ ทั้งเป็นระเบียบเรียบร้อย แถมรสชาติก็ไม่ถือว่าดีด้วย เรื่องอาหารการกินน่ะนะ ถ้าอยากกินอะไรก็ต้องได้กินมันถึงจะมีความสุข คนน่าสงสารอย่างฉัน ก็เลยต้องแอบหนีออกไปเติมกระเพาะที่อื่นน่ะสิ
ได้รับของขวัญ - 1
โอ้... อร่อยมาก ๆ! คงลงแรงไปไม่น้อยเลยสินะ ขอบคุณมาก
ได้รับของขวัญ - 2
การปรุงอาหารเป็นงานที่ต้องใช้พลังกายหรือพลังสมองกันแน่นะ บางทีอาจจะทั้งคู่เลยก็ได้ ไม่แปลกใจเลยที่เธอทำได้ดีขนาดนี้!
ได้รับของขวัญ - 3
ขอฉันคิดก่อนนะ... เธอผิดพลาดในขั้นตอนไหนรึเปล่า...
วันเกิด...
หลังจากที่ได้รู้ว่าวันนี้เป็นวันเกิดของเธอแล้ว ในเสี้ยววินาทีนั้น ฉันก็อยากพาเธอไปยังห้องลับที่เต็มไปด้วยกลไกและของขวัญ พอเธอไขปริศนาออกมาได้... ฮี่ฮี่ ล้อเล่นน่า ก่อนที่จะแน่ใจว่าเธอชอบมันรึเปล่า ฉันก็ไม่มีทางทำอะไรแบบนั้นหรอก ไปกับฉันดีกว่า ฉวยโอกาสตอนที่ตะวันยังไม่ตกดิน ฉันมีสถานที่ที่นึงที่วิวสวยมากอยากจะแบ่งปันกับเธอน่ะ!
ความรู้สึกที่ได้เลื่อนขั้น - บทนำ
เซนส์ของฉันกำลังบอกฉันว่า... เธออยากจะให้ฉันแข็งแกร่งขึ้น!
ความรู้สึกที่ได้เลื่อนขั้น - ชี้แจง
พลังกายเพิ่มขึ้นแล้ว ถ้าพลังสมองเองก็เพิ่มขึ้นได้แบบนี้บ้างก็ดีสิ...
ความรู้สึกที่ได้เลื่อนขั้น - มุมมองอื่น ๆ
โอ๊ะโอ ฉันจะได้กลายเป็น "พายุหมุน" อย่างที่ทุกคนเรียกกันแล้ว
ความรู้สึกที่ได้เลื่อนขั้น - บทสรุป
ขอบคุณสำหรับความเชื่อมั่นและความทุ่มเทที่เธอมีให้ฉันนะ คู่หูของฉัน ที่ฉันมาถึงขั้นนี้ได้ก็เพราะเธอ มาแปะมือกันเถอะ ต่อจากนี้ก็มาร่วมไขปริศนาอีกมากมายไปด้วยกันนะ!
สกิลธาตุ - 1
เจอหมัดนี่ซะหน่อย!
สกิลธาตุ - 2
อย่าเฉไฉน่า!
สกิลธาตุ - 3
เข้ามาเลย!
ท่าไม้ตาย - 1
สารภาพผิดซะเถอะ!
ท่าไม้ตาย - 2
ลมพายุ!
ท่าไม้ตาย - 3
ตัดเมฆผ่าหมอก!
เปิดหีบสมบัติ - 1
อย่าปล่อยให้สมบัติหนีออกจากหีบได้นะ~
เปิดหีบสมบัติ - 2
เจ้าสิ่งนี้แหละ เซนส์ของของฉันไม่เลวเลยใช่ม้า?
เปิดหีบสมบัติ - 3
โห เจิดจ้ามาก!
ค่าพลังชีวิตต่ำ - 1
เฮ้อ ต้องใช้กำลังจริง ๆ เหรอ?
ค่าพลังชีวิตต่ำ - 2
บ้าคลั่งจังเลยนะ
ค่าพลังชีวิตต่ำ - 3
นี่มันอยู่นอกเหนือหน้าที่ของนักสืบแล้วมั้ง?
ค่าพลังชีวิตของเพื่อนต่ำ - 1
อ้าว โอ้ว ระวังด้วย!
ค่าพลังชีวิตของเพื่อนต่ำ - 2
นี่มันเป็นเรื่องใหญ่ ให้ฉันจัดการเอง
หมดสติ - 1
นี่ไม่ใช่...ความจริง...
หมดสติ - 2
หึ นักสืบกลายเป็นผู้เสียหายซะแล้ว...
หมดสติ - 3
นี่ฉัน... คำนวณพลาดไปเหรอ...
รับการโจมตีปกติ - 1
อย่าทำแบบนี้
โดนโจมตีอย่างหนัก - 1
ยุ่งยากจริง!
เข้าร่วมทีม - 1
มีคดีใหม่เหรอ?
เข้าร่วมทีม - 2
เจอปัญหาเหรอ? บอกฉันสิ
เข้าร่วมทีม - 3
ออกเดินทางเถอะ คู่หูของฉัน
