พบกันครั้งแรก...
นายพล Gorou แห่งกองทัพต่อต้านเกาะ Watatsumi มาช่วยแล้ว! ฉันได้ยินชื่อเสียงของเธอมานานแล้ว และอยากจะร่วมต่อสู้กับเธอ เพื่อคว้าชัยชนะไปด้วยกัน! ฮ่าฮ่า เป็นไงล่ะ ประโยคที่ฉันพูดเมื่อกี้ ฟังดูทรงพลังดีใช่มั้ย?
แชท - กลยุทธ์
ต้องพร้อมรบอยู่เสมอถึงจะสามารถรับมือกับตัวแปรที่เข้ามาได้
แชท - การฝึกฝน
ไม่มีการต่อสู้ทั้งที มาฝึกฝนร่างกายกันดีกว่า!
แชท - ร่างกาย
ร่างกายที่กำยำคือสัญลักษณ์ของความแข็งแกร่ง ซึ่งช่วยเสริมสร้างขวัญและกำลังใจได้มากทีเดียว ฉันต้องฟิตให้มากกว่านี้อีก!
ในเวลาที่ฝนตก...
หางเปียกซะแล้ว...หากองไฟผิงหน่อยดีกว่าเรา
ในเวลาที่ฟ้าผ่า...
มีข้าศึกงั้นเหรอ!
ในเวลาที่หิมะตก...
หนาวจัง...อากาศแบบนี้ไม่เหมาะกับกิจกรรมกลางแจ้ง...
แดดส่องดีจัง...
ถึงแม้ว่าการอาบแดดจะเป็นอะไรที่ดี แต่ทหารอย่างเราจะทำตัวหละหลวมไม่ได้เด็ดขาด
ในเวลาที่ลมพัดแรง...
การโจมตีตามทิศทางของลม จะทำให้ฝ่ายเราได้เปรียบ แต่ถ้าต้องต่อสู้แบบทวนลม ก็ไม่มีอะไรที่ต้องกลัว!
อรุณสวัสดิ์...
ได้เวลาฝึกช่วงเช้าแล้ว จะไปปีนเขาด้วยกันกับฉันมั้ยล่ะ?
สวัสดีตอนเที่ยง...
มื้อกลางวันกิน Radish and Fish Stew กับข้าวสวยก็แล้วกัน เมนูทานคู่กันแบบนี้เป็นที่ชื่นชอบในกองทัพต่อต้านมาก ๆ เลยล่ะ เธอเองก็ลองดูบ้างสิ
สวัสดีตอนเย็น...
แม้ดวงอาทิตย์จะลับขอบฟ้าแล้วก็ไม่ควรชะล่าใจ ควรให้ดวงตาปรับตัวให้เข้ากับความมืด เพราะแม้แต่ที่ที่มืดมิด ก็อาจจะกลายเป็นสนามรบได้
ราตรีสวัสดิ์...
เหนื่อยมั้ย? งั้นก็พักผ่อนเถอะ หน้าที่อยู่เฝ้าที่นี่ปล่อยให้ฉันจัดการเอง! รับรองว่าเมื่อเธอกลับมา ทุกอย่างจะคงอยู่ในสภาพเดิม
เกี่ยวกับ Gorou เอง - ลูกพี่
"ลูกพี่ Gorou"? ไปได้ยินมาจากไหน! เฮ้อ...ขอพูดแบบไม่กั๊กเลยนะ ปกติแล้ว ฉันสนิทกับเหล่าทหารมาก มีอะไรอร่อย ๆ ก็มักจะแบ่งกับทุกคนเสมอ พวกเขาเคารพฉัน และค่อย ๆ เริ่มเรียกฉันว่าลูกพี่ แต่ความจริงแล้ว พวกเขาอายุมากกว่าฉันทั้งนั้นเลย...
เกี่ยวกับ Gorou เอง - แนะนำ
อาจเพราะฉันมักจะรบชนะ เหล่าทหารเลยคิดว่าฉันเป็นคนที่เก่งกล้าสามารถเป็นพิเศษ แม้แต่เรื่องเล็ก ๆ น้อย ๆ ก็ยังมาขอคำแนะนำจากฉัน สายตาของพวกเขาทำให้ฉันไม่อาจจะปฏิเสธได้ แต่กลยุทธ์ของฉันก็มีอยู่อย่างจำกัด... ฉันเลยได้แต่ว่าไปตามเหตุผล หรือให้คำตอบไปตามสัญชาตญาณก็เท่านั้น เฮ้อ จะผิดต่อพวกเขามั้ยนะ...
เกี่ยวกับเรา - ระบายความในใจ
ถ้ามีเรื่องไม่สบายใจอะไร อย่าเอาแต่เก็บไว้ในใจ ระบายกับฉันมาได้เลยนะ ถึงแม้ฉันจะไม่ได้เก่งในทุก ๆ เรื่อง แต่ฉันจะพยายามให้คำแนะนำที่ดีที่สุดกับเธอ ถึงแม้...ถึงแม้คำตอบจะไม่น่าเชื่อถือเท่าไหร่ แต่อย่างน้อยฉันก็เป็นผู้ฟังที่ซื่อสัตย์ของเธอนะ
เกี่ยวกับเรา - กินนอนร่วมกัน
เราฝึกด้วยกัน กินด้วยกัน และพักผ่อนด้วยกัน...ทำให้สื่อสารกันได้สะดวก แถมยังช่วยเสริมสร้างความเข้าใจระหว่างกันและกันด้วย เมื่อตกอยู่ในช่วงเวลาที่สำคัญ เพียงแค่ส่งสายตาก็สามารถถ่ายทอดข้อมูลที่สำคัญได้...เอ๊ะ? ไม่เหมาะสมงั้นเหรอ? เอ่อ...ฉันกับพี่น้องคนอื่น ๆ คุ้นกับสิ่งนี้ไปแล้วน่ะสิ
เกี่ยวกับ "วิชั่น"...
"วิชั่น" ช่วยฉันในเรื่องการต่อสู้ได้มากเลย ทำให้ฉันได้รับหน้าที่ในสนามรบมากขึ้น เพื่อเปิดทางให้กับเหล่าสหายของฉัน แต่ฉันก็เข้าใจว่าต่อให้คนคนนึงจะแข็งแกร่งแค่ไหน ก็ไม่สามารถรบชนะได้เพียงลำพัง กุญแจสำคัญคือทุกคนต้องร่วมแรงร่วมใจกันต่างหาก
ต้องการจะแชร์อะไร - ชุดออกรบเบาสบาย
ชุดออกรบแบบเบาสบายคือสไตล์ของฉัน ฉันเชี่ยวชาญในการเคลื่อนไหวอย่างรวดเร็ว เพื่อมองหาโอกาสในการต่อสู้ ลูกธนูของฉันจะมุ่งเป้าไปที่ทหารฝ่ายตรงข้ามที่แข็งแกร่งที่สุดก่อน เพื่อข่มขวัญคู่ต่อสู้
ต้องการจะแชร์อะไร - นายพลผู้ไร้พ่าย
เหล่าทหารตั้งฉายาให้ฉันว่า "นายพลหูแหลมผู้ไร้พ่าย" แถมยังมีข่าวลือว่า "ถ้าจับหูของลูกพี่ Gorou แล้วจะได้รับโชคจากนายพลผู้ไร้พ่าย" เฮ้อ...จะจับหูไม่ได้! และพวกเขาจะมีความสุขกับสิ่งนี้ไม่ได้ด้วย! ห๊ะ? เธอจะจับงั้นเหรอ? เฮ้...เฮ้...
ข้อมูลที่น่าสนใจ...
ได้ยินมาว่าที่ Liyue มีเทือกเขาที่สูงเทียมฟ้า อยากจะไปเห็นด้วยตาตัวเองจัง แล้วจะลองปีนดูสักตั้ง
เกี่ยวกับ Beidou...
กัปตัน Beidou ให้ความสำคัญกับมิตรภาพ และฝีมือที่เก่งกาจเป็นอย่างมาก จึงทำให้ผู้คนเคารพนับถือ เราเองก็เข้าใจในจุดนี้ ดังนั้น เราจะไปขอความช่วยเหลือจากกัปตันเฉพาะในเวลาที่จำเป็นเท่านั้น
เกี่ยวกับ Kaedehara Kazuha...
ฉันเคยเจอคนพเนจรมาทุกประเภท ซึ่ง Kazuha เป็นคนที่พิเศษที่สุดในบรรดาพวกคนเหล่านั้นเลยล่ะ เขาเป็นเหมือนลมที่พัดผ่าน ไม่หยุดอยู่ในที่แห่งไหน และมักจะให้บางสิ่งกับคนรอบข้างเสมอ ตอนที่ฉันต่อสู้เคียงบ่าเคียงไหล่เขา ก็ได้เรียนรู้ "ความอิสระ" มาจากตัวเขาด้วย สรุปก็คือ ฉันกับเขา เข้ากันได้ดีทีเดียวเลยล่ะ!
เกี่ยวกับ Sangonomiya Kokomi - หน้าที่
ท่าน Sangonomiya ผู้นำสูงสุดแห่งเกาะ Watatsumi มีหน้าที่ดูแลสถานการณ์โดยรวมและวางแผนการ ส่วนฉันมีหน้าที่ปฏิบัติตามแผน และควบคุมสถานการณ์แนวหน้า กองทัพต่อต้านรวมใจกันเป็นหนึ่งเดียวเพื่อมุ่งสู่ชัยชนะ
เกี่ยวกับ Sangonomiya Kokomi - ทัศนคติ
ฉันเคารพท่าน Sangonomiya มาก ๆ เลย ท่าน Sangonomiya มีแผนการที่ชาญฉลาด ถ้าไม่มีกลยุทธ์และการวางแผนของเธอล่ะก็ กองทัพต่อต้านคงมาไม่ได้ไกลอย่างทุกวันนี้ เพียงแต่ ถ้าจะให้บอกตามตรง ดูเหมือนเธอจะชอบใช้ชีวิตเงียบ ๆ มากกว่า ถ้าไม่มีเรื่องที่สำคัญของทางกองทัพ ฉันก็จะไม่ไปรบกวนเธอ
เกี่ยวกับโชกุน Raiden...
โชกุน Raiden...ไม่ว่าจะด้วยเหตุผลอะไรก็ตาม ฉันไม่มีทางยอมรับการกระทำที่ผ่านมาของเธอ ตอนนี้เกาะ Watatsumi และ Shogunate ได้ลงนามในสนธิสัญญาสันติภาพแล้ว แต่ฉันไม่มีทางชะล่าใจเด็ดขาด ถ้าความขัดแย้งเกิดปะทุขึ้นมาอีก ฉันก็จะต้องกลับไปอยู่ในแนวหน้าอีกครั้ง
เกี่ยวกับ Kujou Sara...
ฉันไม่มีความรู้สึกที่ดีต่อกองทัพแห่งโชกุนเลย แต่สำหรับ Kujou Sara แล้ว เธอเป็นนายพลที่ตรงไปตรงมามากที่สุดคนหนึ่ง เราสู้กันมาหลายต่อหลายครั้ง ผลัดกันแพ้ผลัดกันชนะ ฉันเคยลองคิดเล่น ๆ ว่า ถ้าคนแบบนี้เห็นคุณค่าในความปรารถนาของผู้คน และไม่ตกอยู่ภายใต้การควบคุมของโชกุนก็คงดี
เกี่ยวกับ Yae Miko...
ผู้หญิงคนนั้นน่ะเหรอ...เราไม่พูดถึงเธอจะได้มั้ย? แล้วฉันจะช่วยเธอทำงานเลย งานจุกจิกอะไรก็ได้ ไม่มีปัญหา...เอ่อ...ถือซะว่าเพื่อสุขภาพทางกายและใจที่ดีของฉัน เราเปลี่ยนเรื่องกันดีมั้ย?
เกี่ยวกับ Kamisato Ayaka...
สำนัก Yashiro นั้นเป็นส่วนหนึ่งของโชกุน แต่มักจะมีจุดยืนที่เอนเอียงมาทางชาวเมืองมากกว่า ภายใต้สถานการณ์ที่กลืนไม่เข้าคายไม่ออกนี้ "องค์หญิงกระเรียนขาว" ยังคงตั้งมั่นและยืนหยัดอยู่ได้อย่างสงบเยือกเย็น อีกทั้งยังสามารถจัดการกับสิ่งต่าง ๆ ได้อย่างเหมาะสม นี่เป็นสิ่งที่ควรค่าแก่การเรียนรู้มาก
เกี่ยวกับ Sayu...
จากข้อมูลของเราชี้ให้เห็นว่า นินจาคนนี้มีความชำนาญในการแทรกซึม บางทีวิชานินจาของเธออาจจะมีประโยชน์ต่อกลยุทธ์พิเศษบางอย่างของท่าน Sangonomiya ก็เป็นได้...และในข้อมูลยังบอกอีกว่า ติดตามร่องรอยของเธอได้ยากมาก ดูท่าทางคงจะยากสำหรับการรับสมัครนะ...เอ๊ะ? Sayu คือคนของสำนัก Yashiro งั้นเหรอ? ...หึ งั้นก็ช่างเถอะ
เกี่ยวกับ Shikanoin Heizou...
เธอหมายถึงคุณนักสืบที่ไม่ทำงานทำการและดูลับ ๆ ล่อ ๆ คนนั้นน่ะเหรอ? ถึงยังไงเจ้าหมอนั่นก็มาจากฝั่งโชกุน จะเชื่อใจไปซะหมดไม่ได้เด็ดขาด ฉันคอยจับตาดูเขาอย่างใกล้ชิดเลย จะว่าไป เขาก็พอมีความสามารถในการสืบสวนคดีอยู่บ้าง ส่วนจะมีแผนชั่วร้ายลับ ๆ อะไรมั้ยนั้น...อืม คงต้องให้เวลาเป็นเครื่องพิสูจน์
อยากรู้เกี่ยวกับ Gorou - 1
ฉันใช้เวลาส่วนใหญ่อยู่ในสนามรบ เรื่องราวของฉันคงไม่น่าสนใจนักหรอก... แต่ถ้าเธออยากฟังล่ะก็ ฉันจะค่อย ๆ เล่าให้เธอฟังก็ได้ นึกอะไรออกก็เล่าแล้วกันนะ...
อยากรู้เกี่ยวกับ Gorou - 2
ฉันไม่ได้มีไหวพริบชนิดที่ทำให้ผู้คนซูฮกได้ ฉันมีแค่หนึ่งชีวิตกับมือสองมือเท่านั้น บางทีสองมือสองเท้าของฉันอาจมีพลังมากพอ และดวงฉันอาจแข็งพอก็ได้ หลายปีที่ผ่านมา ฉันรอดชีวิตจากการสงครามที่ดุเดือดหลายครั้ง มีคนบอกว่า ไม่ว่าการต่อสู้จะดูเหมือนสิ้นหวังแค่ไหน ขอแค่ตามฉันมา ก็จะอยู่รอดปลอดภัย เพราะสาเหตุนี้ ทำให้ฉันได้รับการยอมรับจากทุกคนโดยไม่รู้ตัว แล้วก็ได้มากลายเป็นนายพลนำทัพไงล่ะ
อยากรู้เกี่ยวกับ Gorou - 3
ทีแรกศัตรูของเรามีแค่กองโจร, โจรสลัดและมอนสเตอร์ แต่ต่อมาหลังจากที่โชกุน Raiden ประกาศใช้ "คำสั่งล่าวิชั่น" แล้ว กองทัพแห่งโชกุนผู้เย่อหยิ่งก็เข้ามาประจันหน้ากับเรา เลยถูกเราโจมตีเข้าให้ ฮ่าฮ่า พวกเขาเองก็คงคิดไม่ถึง ว่าจะได้รับการต่อต้านที่รุนแรงขนาดนี้
อยากรู้เกี่ยวกับ Gorou - 4
ท่าน Sangonomiya เคยบอกว่า ฉันมีจุดอ่อนที่ถึงแก่ชีวิตได้ เพราะเวลาที่ต่อสู้ ฉันมักจะหมกมุ่นเสียจนลืมตัว เอาแต่มุ่งที่จะเจาะเข้าไปในกองทัพของศัตรู เธอบอกว่าความกล้าหาญนั้นเป็นสิ่งที่ดี แต่ในฐานะนายพลแห่งกองทัพ คงจะไม่เหมาะสมเท่าไหร่! เธอ...ช่วยอยู่เคียงข้างฉัน และคอยดูแลฉันหน่อยจะได้มั้ย?
อยากรู้เกี่ยวกับ Gorou - 5
เป้าหมายที่ฉันต้องการต่อสู้ให้ถึงที่สุดนั้นไม่ใช่กลุ่มหรือค่ายทหาร แต่เป็น "ความมุ่งร้าย" อย่างหนึ่ง ซึ่งความมุ่งร้ายชนิดนี้เคยเหยียบย่ำความปรารถนาของทุกคน ทำลายชีวิตที่สงบสุขของทุกคน และทำลายชีวิตของทุกคนตามอำเภอใจ... ถ้ากำจัดพวกมันจนสิ้นซากแล้ว ฉันก็จะสามารถวางอาวุธได้อย่างสบายใจ เมื่อถึงตอนนั้น ฉันจะเปลี่ยนเป็นชุดลำลองและไปเดินเล่นบนเกาะ Watatsumi กับเธอ
งานอดิเรกของ Gorou...
ฉันชอบปีนเขา ภูเขายิ่งสูงเท่าไหร่ยิ่งดี การปีนเขาสามารถฝึกฝนร่างกายและจิตใจของฉัน และทำให้ฉันแข็งแกร่งขึ้นได้ แถมยังได้ปีนเขาไปกับเพื่อนด้วย การได้ชมวิวที่แสนสวยงามของภูเขา หลังจากที่เสียหยาดเหงื่อแรงกายไป นั่นคือความสุขที่ยิ่งใหญ่ของชีวิตเลยล่ะ แต่ฉันไม่กล้า...และไม่อยากปีนเขาที่สูงที่สุดใน Inazuma หรอกนะ...
เรื่องกลุ้มใจของ Gorou...
บางครั้งการใส่ชุดแบบเบาสบายออกรบ ก็ไม่ค่อยสะดวกเท่าไหร่ อย่างเช่น ถ้าถูกโจมตีด้วยไฟ ฉันจะต้องระวังหางของฉันเป็นพิเศษ
อาหารที่ชอบ...
ฉันชอบเค้กกับ Tricolor Dango ที่สุด! อืม...อาจเป็นเพราะฉันไม่ค่อยได้กินของหวานอร่อย ๆ แบบนี้เท่าไหร่ล่ะมั้ง อาหารในค่ายทหารจะเน้นไปที่ความสะดวกรวดเร็ว และมักจะใช้เครื่องปรุงไม่มากมายนัก เพราะฉะนั้นน้ำตาลเลยกลายเป็นของล้ำค่าไปเลย ความหวานนี้...ฉันไม่ทางปฏิเสธได้ลง!
อาหารที่เกลียด...
ฉันกินอะไรก็ได้ทั้งนั้นยกเว้นหัวหอม มีอยู่ครั้งนึง ทหารฝ่ายขนส่งดันใส่หัวหอมสับลงไปในอาหาร ทำเอาฉันร้องไห้คาโต๊ะอาหารเลย...อ่า เป็นอะไรที่น่าอายชะมัด! งานนี้เล่นเอาทหารฝ่ายขนส่งรู้สึกผิดไปเลย
ได้รับของขวัญ - 1
รสหวานแบบนี้ ไม่อาจต้านทานได้เลยจริง ๆ!
ได้รับของขวัญ - 2
โอ้! แรงใจของฉันเพิ่มขึ้นเยอะเลย! มีอะไรให้ฉันช่วยมั้ย!
ได้รับของขวัญ - 3
เผ็ดกว่าที่คิดไว้อีกแฮะ... ฮึก ฉะ...ฉันคงไม่ไหวแล้วล่ะ
วันเกิด...
วันนี้เป็นวันเกิดของเธอ เป็นวันที่สำคัญมาก ๆ วันหนึ่งเลย ขอให้ฉันได้ฉลองเพื่อเธอละกันนะ เราไปก่อกองไฟที่ชายหาด แล้วจับปลากับปูสด ๆ มา จากนั้นฉันจะลงมือทำ "มื้อค่ำแห่งขวัญและกำลังใจ" ระดับนายพลให้เธอเอง!
ความรู้สึกที่ได้เลื่อนขั้น - บทนำ
พลังที่แข็งแกร่งนี้มีไว้เพื่อปกป้องสหาย
ความรู้สึกที่ได้เลื่อนขั้น - ชี้แจง
เพื่อปกป้องสหาย จะเอาแต่ป้องกันอย่างเดียวไม่ได้ ต้องบุกเข้าโจมตีด้วย
ความรู้สึกที่ได้เลื่อนขั้น - มุมมองอื่น ๆ
กุญแจสู่ชัยชนะคือการจดจำความหมายของการต่อสู้ให้ขึ้นใจ และปฏิบัติตามกลยุทธ์อย่างถูกต้อง เพื่อปลดปล่อยพลังที่ไม่อาจต้านทานได้
ความรู้สึกที่ได้เลื่อนขั้น - บทสรุป
ด้วยพลังที่ไม่อาจหยุดยั้ง และความร่วมมือร่วมใจอย่างแน่นแฟ้นของเหล่าสหาย จึงทำให้เราชนะไปทั่วทุกสารทิศ ต้องขอบคุณเธอด้วยนะ ที่ช่วยแนะนำ! นี่ถือเป็นชัยชนะของเราทั้งคู่
สกิลธาตุ - 1
เคลื่อนพล!
สกิลธาตุ - 2
จู่โจม!
สกิลธาตุ - 3
จัดทัพ!
ท่าไม้ตาย - 1
ทุกคนบุก!
ท่าไม้ตาย - 2
ซัดให้แหลกเป็นหน้ากลอง!
ท่าไม้ตาย - 3
ระดมพล!
เปิดหีบสมบัติ - 1
วันนี้โชคเข้าข้าง!
เปิดหีบสมบัติ - 2
มาแบ่งปันสิ่งเหล่านี้ให้กับสหายทุกคนกันเถอะ!
เปิดหีบสมบัติ - 3
หีบสมบัตินี้...จะเป็นกับดักรึเปล่านะ?
เริ่มวิ่ง - 1
ตามฉันมา
ค่าพลังชีวิตต่ำ - 1
ฉันยังสู้ไหว!
ค่าพลังชีวิตต่ำ - 2
ประมาทไปแล้วเรา!
ค่าพลังชีวิตต่ำ - 3
ยังไม่ถึงเวลาที่จะยอมแพ้!
ค่าพลังชีวิตของเพื่อนต่ำ - 1
สงบศึกพักรบ!
ค่าพลังชีวิตของเพื่อนต่ำ - 2
อย่าทำการวางตำแหน่งวุ่นวายสิ!
หมดสติ - 1
เราแพ้แล้ว...
หมดสติ - 2
เพื่อทุกคนใน...เกาะ Watatsumi
หมดสติ - 3
ทุกคน...ถอยทัพ...
รับการโจมตีปกติ - 1
ไม่สะทกสะท้าน!
โดนโจมตีอย่างหนัก - 1
เข้ามาอีกสิ!
เข้าร่วมทีม - 1
เตรียมพร้อมและรอ!
เข้าร่วมทีม - 2
เตรียมเคลื่อนพล!
เข้าร่วมทีม - 3
จัดกำลังพล!
